# -*- mode: mandoku-view; -*-
#+TITLE: 湛然居士文集
#+DATE: 2015-09-11 15:28:15.343354
#+PROPERTY: ID KR4d0421
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0410-002湛然居士文集-卷第二.
<pb:KR4d0421_SBCK_002-1a>¶
湛然居士文集卷之二¶
　　　　和百拙禪師韻¶
　　　　題平陽李君實吟醉軒¶
　　　　從聖安澄老借書¶
　　　　題西菴師藏佛牙二首¶
　　　　和移刺継先韻二首¶
　　　　過隂山和人韻¶
　　　　再用前韻¶
　　　　復用前韻唱玄¶
<pb:KR4d0421_SBCK_002-1b>¶
　　　　用前韻送王君玊西征二首¶
　　　　用前韻感事二首¶
　　　　過濟源和香山居士韻¶
　　　　和裴子法見寄¶
　　　　用李德恒韻寄景賢¶
　　　　過天德和王輔之四首¶
　　　　槐安席上和張梅韻¶
　　　　思親有感二首¶
　　　　思友人¶
　　　　贈李郡王筆¶
<pb:KR4d0421_SBCK_002-2a>¶
　　　　寄雲中卧佛寺照老¶
　　　　寄平陽淨名院潤老¶
　　　　贈雲川張道人¶
　　　　賛李俊英所藏觀音像¶
　　　　題西菴歸一堂¶
　　　　和景賢還書韻二首¶
　　　　外道李浩求歸再用韻示景賢¶
　　　　外道李浩和景賢霏字韻予再和呈景賢¶
　　　　和楊居敬韻二首¶
　　　　過天寕寺用彦老韻二首¶
<pb:KR4d0421_SBCK_002-2b>¶
　　　過天山周敬之席上和人韻二首¶
　　　和人韻¶
　　　丁亥過沙井和移刺子春韻二首¶
　　　再過晉陽獨五臺開化二老不逺迎¶
　　　過清源謝汾水禅師見訪¶
　　　王屋道中¶
　　　　和百拙禅師¶
十方世界是全身氣宇如王絶比倫與奪機中¶
明主客正偏位衷辨君臣眠雲卧月辝三島¶
鼓腹謳歌預四民了了了時誰可曉閑人元¶
<pb:KR4d0421_SBCK_002-3a>¶
不是閑人¶
　　　題平陽李君實吟醉軒¶
古晉君實世所知幽軒佳號両相冝長鯨海量¶
嫌甜酒彩筆天才厭小詩七歩賦成文燦爛¶
千鍾不惜錦淋漓(一作千鍾/飲徹)何當杖屨逰平水¶
得預君家吟醉時¶
　　　　從聖安澄老借書¶
湛然䆿語寄西堂此箇因縁果異常陽老十¶
門剛結案欽公五派强分贓劍逄劍客湏拈出¶
詩遇詩人何必藏居士病多諳藥性聖安得¶
<pb:KR4d0421_SBCK_002-3b>¶
效不傳方¶
　　　題西菴所藏佛牙二首¶
殷勤敬禮辟支牙縁在西菴居士家午夜飛¶
光驚曉月六時騰熖燦朝霞一畨頂帯因𥘉¶
結七轉生天果不羌庸士執方猶未信防風¶
安得骨專車¶
　　　又¶
旃檀匳裏貯靈牙來自中天尊者家瑩色¶
冷奪秋夜月眞光明射晚晴霞本同舎利元¶
無别疑是金剛事有差猶憶廣長舌左右咀¶
<pb:KR4d0421_SBCK_002-4a>¶
嚼風雨震雷車¶
　　　　和移刺継先韻二首¶
舊山盟約已愆期一夢十年盡覺非瀚海路¶
難人去少天山雪重雁飛稀漸驚白髮寕辝¶
老未濟蒼生曷敢歸去國遅遲情㡬許倚樓¶
空望白雲飛¶
　　　又¶
不事王侯懶屬文時危何處覔元勲他年收拾¶
琴書去笑傲林泉我與君¶
　　　　過隂山和人韻¶
<pb:KR4d0421_SBCK_002-4b>¶
隂山千里横東西秋聲浩浩鳴秋溪猿猱鴻¶
鵠不能過¶
天兵百萬馳霜蹄萬頃松風落松子鬰鬰蒼¶
蒼映流水天丁何事誇神威天台羅浮移到¶
此雲霞掩翳山重重峯巒突兀何雄雄古來¶
天險阻西域人煙不與中原通細路縈紆斜復¶
直山角摩天不盈尺溪風蕭蕭溪水寒花¶
落空山人影寂四十八橋横雁行勝逰竒觀¶
眞非常臨髙俯視千萬仞令人凛凛生恐惶百¶
里鏡湖山頂上旦暮雲煙浮氣象山南山北¶
<pb:KR4d0421_SBCK_002-5a>¶
多幽絶㡬派飛泉練千丈大河西注波無窮千¶
溪萬壑皆㑹同君成綺語壯竒誕造物縮手神無¶
功山髙四更纔吐月八月山峰半埋雪遥思山外屯¶
邊兵西風冷徹征衣鐡¶
　　　　其二¶
羸馬隂山道悠然逺思寥青巒雲靄靄黄葉¶
雨蕭蕭未可行周禮誰能和舜韶嗟吾浮海¶
粟何礙八風飄¶
　　　　其三¶
八月隂山雪滿沙清光凝目眩生花揷天絶壁¶
<pb:KR4d0421_SBCK_002-5b>¶
噴晴月擎海層巒吸翠霞松檜叢中䟽畎畝¶
藤蘿深處有人家横空千里雄西域江左名山不¶
足誇¶
　　　其四¶
隂山竒勝詎能名断送新詩得得成萬叠峯¶
巒擎海立千層松檜接雲平三年沙塞吟魂遯¶
一夜氊穹客夢清遥想長安舊知友能無知¶
我此時情¶
　　　再用前韻¶
河源之邊鳥䑕西隂山千里號千溪何雲天險¶
<pb:KR4d0421_SBCK_002-6a>¶
不易過驌驦跼蹙追風蹄簽記長安五陵子¶
馬似游龍車如水¶
天王赫怒山無神一夜雄師飛過此盤雲細路¶
松成行出天入井實異常王尊疾驅九折坂此¶
来一顧應哀惶崢嶸突岀峯峭直山頂連天¶
纔咫尺楓林霜葉聲蕭騷一雁横空秋色寂西¶
望月窟九譯重嗟呼自古無英雄岀関未盈¶
十萬里荒陬不得車書通¶
天兵飲馬西河上欲使西戎獻馴象旌旗蔽空¶
塵漲天壯士如虹氣千丈秦皇漢武稱兵窮拍¶
<pb:KR4d0421_SBCK_002-6b>¶
手一笑兒戯同壍山陵海匪難事剪斯羣醜何¶
無功騷人羞對隂山月壮歳星星髮如雪穹廬¶
展轉清不眠霜匣閑殺錕鋙鐡¶
　　　　復用前韻唱玄¶
天涯流落從征西寒盟辜負梅花溪昔年學¶
道頗得趣魚兔入手忘筌蹄殘編断簡披荘子¶
日日湏當誦秋水誰知海若無津涯河伯源流¶
止于此人間醤缶𥿄𢾗重太玄強草嗤楊雄高¶
卧蒿萊傲唐室清風千古獨王通曲者自曲直¶
者直何必區區較䋲尺一筆劃断閑是非萬¶
<pb:KR4d0421_SBCK_002-7a>¶
事都忘樂岑寂功名半𥿄字㡬行競羡成績¶
書太常只知牢筴饗芻豢不思臨刃心悲惶¶
何如打坐蒲團上參透昇平本無象一缾一鉢¶
更無餘容膝禅菴僅方丈從教人笑徹骨窮¶
生涯元與千聖同鳥道雖玄功尚在不如行取¶
無功功歸來踏破澄潭月大冶洪爐飛片雪且¶
聼石女鳴巴歌萬里一團無孔鐵¶
　　　　用前韻送王君玊西征二首¶
湛然送客河中西(西域城/名也)乗興何妨過虎溪清茶¶
佳果餞行路逺勝濁酒烹駞蹄結交須結眞¶
<pb:KR4d0421_SBCK_002-7b>¶
君子君子之交淡如水一從西域識君侯傾盖交¶
歡忘彼此當年君卧東山重守雌黙黙元知雄¶
五車書史豈勞力六韜三畧無不通詩詠珠璣¶
無價直青囊更有琴三尺奉¶
命西来典重兵不得茅齋樂眞寂魚麗大陣¶
兵成行行師布置非㝷常先生應¶
詔入西域一軍駭異皆驚惶武皇習戦昆明上欲¶
討昆明致犀象¶
吾皇兵過海西邊氣壓災劉千萬丈先生一¶
展才畧窮百蠻冠帯文軌同威德洋洋震天下¶
<pb:KR4d0421_SBCK_002-8a>¶
大功不宰方為功隠居自有東山月風拂松花¶
落香雪退身參到未生前方信秤鎚元是銕¶
　　　　其二¶
先生應¶
詔将征西湛然送客渉深溪徘徊一舎未忍¶
去兵車暫駐天駒蹄猶憶今春送君子桃李¶
無言映流水寒暑推遷奈老何秋風革律重¶
来此関山險僻重復重西門雪恥湏豪雄定逺¶
竒功正今日車書一混華夷通先生純德如天¶
直詎為直㝷而枉尺功成莫戀聲利塲便好¶
<pb:KR4d0421_SBCK_002-8b>¶
回頭樂玄寂故山舊憶松千行竒峯怪石元異¶
常前日盟言猶在耳猿寉思怨空悲惶我擲¶
直鈎魚不上須信遊鱗畏龍象㝠鴻一舉騰¶
秋空誰羨文章光萬丈道兮人作非天窮區區¶
何必較異同語默行藏在乎我退身奚論無¶
成功安東幸有閭山月萬頃松風萬山雪收拾琴¶
書歸去来修心湏要金成鐡¶
　　　用前韻感事二首¶
稱斤甘薺賣京西誰信無人採五溪鵬異衆禽全¶
六翮麟殊凡獸具五蹄昔年學道宗夫子盈科¶
<pb:KR4d0421_SBCK_002-9a>¶
後追如流水蟄龍猶未試風雷萍泛蓬飄而至此¶
緼𫀆甘分百結重不學亂世姦人雄忘憂樂道¶
志不二守窮待變變則通歳寒松栢蒼蒼直摩¶
雲直待髙千尺桃李無言蹊自成此君冷淡人¶
何寂生平恥與噲伍行杜門養拙安天常澤民¶
致¶
主本予志素願未酬予恐惶否塞未能交下¶
上何日亨通變爻象不圖廊廟為三公安得¶
林泉參百丈居士身窮道不窮庸人非異是¶
所同筆頭觧作萬言䇿人皆笑我勞無功流¶
<pb:KR4d0421_SBCK_002-9b>¶
落遐荒淹歳月嬴得飄蕭雙髩雪謀生太拙¶
君勿嗤不如嗣宗學鍜鐡¶
　　　　其二¶
金烏日日東飛西㴞滔緑水流長溪流波一去¶
不復返逐日恨無八駿蹄竆理逹生獨孔子嘆¶
夫逝者如斯水歳不我與其奈何両髩星星¶
尚如此曩時鑿破藩垣重澤民濟世學英雄風¶
雲未㑹我何徃天地大否途難通霜匣神劍蒼¶
龍直切玉如泥長數尺利噐深藏人未知豐城¶
埋没神光寂讀書一目下數行金石其心學王¶
<pb:KR4d0421_SBCK_002-10a>¶
常學術忠義両無用道之将䘮予憂惶有意¶
攀龍不得上徒勞牙角㧞犀象唯思仁義濟¶
蒼生豈為珍羞列方丈簞瓢陋巷甘孤窮鴻¶
鵠安與燕雀同天與之才不與地反令𥪡子成¶
其功安得光明依¶
日月功名未立頭如雪問君此錯若為多使盡¶
二十四州鉄¶
　　　　過濟源和香山居士韻¶
覃懐勝逰地濟瀆垂名乆忽見樂天吟笑我輸¶
先手麗詞金玊振老筆風雷走乗興試續貂啟¶
<pb:KR4d0421_SBCK_002-10b>¶
我談天口平湖湧泉注清涼瑩無垢慿檻瞰¶
漣漪風髯塵抖擻龍孫十萬竿蓊翳濃隂¶
厚沁水濟源東天壇王屋右秀色已可飡何¶
湏杜康酒歩歩縂堪詩佳篇如素有𢋫酬淡相¶
對獨有龍岡叟亭上㡬徘徊斜陽西入酉晚年¶
歸意切對此空沉首何日遂初心營居碧林後¶
(一作翠/林)¶
　　　　和裴子法見寄¶
人生都㡬何半𬒳功名役一旦燕山破西行過¶
千驛顚沛不違仁先難而後獲鵷雛捐腐鼠¶
<pb:KR4d0421_SBCK_002-11a>¶
烏鳶其勿嚇¶
扈從出天山從容逰大石琴書澹相對尚未忘丘索¶
前歳入関中戈甲充商虢¶
明詔典蘭省自愧承¶
深責秦隴成劫灰京索空陳迹長河尚濁流南¶
山自濃碧把酒酹青天興亡弔今昔長安非衣¶
君壮年學問積天上玊麒麟英才可珍惜詩魂¶
素月髙飲量滄海窄清談咳珠玊便腹笥經¶
籍服君百韻詩謝子萬言䇿易道已變屯世爻¶
當應革淮隂正虚襟左車宜籌畫湏要蓮峰¶
<pb:KR4d0421_SBCK_002-11b>¶
手乾坤再開闢昂藏緑野翁眞我龍門客¶
　　　用李德恒韻寄景賢¶
牢落十年扈¶
御營瑶琴忘盡水仙聲酷思詩酒閑中樂見説干¶
戈夢衷驚林下因縁千古重人間富貴一錢輕¶
此身未退心先退獨有龍岡識我情¶
　　　過天德和王輔之四首¶
天縦¶
吾君大聖人天兵所指弭煙塵三齊電掃何湏¶
酈六國雷驅不用秦誅佞未聞曽請劍劾姦¶
<pb:KR4d0421_SBCK_002-12a>¶
誰肯試理輪伴食黄閣空無輔自笑龍鍾一老臣¶
　　　又¶
六師嚴駕渡長河師不留行誰敢何千里旌旗翻¶
錦浪一聲金鼓震寒波殷亡誰道三仁在康滅空¶
傳五子歌唾手要荒歸一統漢唐鴻業未能過¶
　　　又¶
積年叨禄領台司位重才㣲甚不宜地上流錢慚¶
晏算樽前决勝愧良帷過實聲問傳人口似直¶
愚忠結¶
主知三徑荒凉松菊在他時舎此復何之¶
<pb:KR4d0421_SBCK_002-12b>¶
　　　又¶
憗老先生本素臣洪才大筆力千鈞沽名不築傳¶
巖板賈世誰垂渭水綸舟泛五湖希范蠡腰懸¶
六卬笑蘇秦韋編三絶耽犠易蕭散風神眞¶
隠人¶
　　　槐安席上和張梅韻¶
甘薺五溪人不採両京髙價賣秤斤君方淪落¶
羞看我我亦飄零懶問君人逺空殘眉上黛愁¶
深不整髩邊雲誰憐古戍寒窓下新様梭成織¶
<pb:KR4d0421_SBCK_002-13a>¶
　　　思親有感二首¶
逰子棲遲乆不歸積年温凊闕慈闈嚢中昆仲¶
親書帖篋内萱堂乎製衣黄犬不來愁耿耿白雲¶
空望思依依欲慿鱗羽傳安信緑水西流雁北飛¶
　　　又¶
伶仃萬里度西陲壮歳星星両鬂絲白雁來時思¶
北闕黄花開日憶東籬可憐㳺子投營晚正是¶
孀親倚户時異域風光恰如故一銷䰟處一篇詩¶
　　　思友人¶
落日蕭蕭萬馬聲東南回首暮雲横金朋蘭¶
<pb:KR4d0421_SBCK_002-13b>¶
友音書絶玊軫朱絃塵土生十里春風别野店¶
五年秋色到邊城雲山不礙歸飛夢夜夜隨風¶
到玊京¶
　　　贈李郡玊筆¶
管城從我自燕都流落遐荒萬里餘半札秋毫¶
裁翡翠一枝霜竹剪瓊琚鋒端但可題塵景¶
筆下安能劃太虚聊復贈君為土物中書休咲不¶
中書(李郡王常為/西遼執政)¶
　　　寄雲中卧佛寺照老¶
像教中㣲祖意沉盧能嫡子起予深㸔經不怕¶
<pb:KR4d0421_SBCK_002-14a>¶
牛皮透(公見閲/藏故云)着眼常聽露柱吟行道權居卧佛¶
寺活機特異死禅心慿君摘取空華實好種人間無¶
影林¶
　　　寄平陽淨名院潤老¶
昔年平水便相㝷握手臨風話素心刻燭賦成¶
無字句按徽弹徹没絃琴風來逺渡晚潮急雨過¶
寒塘秋水深此樂莫教兒軰覺又成公案滿叢林¶
　　　贈雲川張道人¶
雲川道士有詩聲刻篆雕蟲醉未醒素扇自甘贖¶
碧笠(因西人奪笠渠/以扇贖之故云)玄寉不肯換黄庭春秋榮悴悲¶
<pb:KR4d0421_SBCK_002-14b>¶
椿木晦朔生凋笑瑞蓂何似擴開眞日月區區爝火¶
任熒熒¶
　　　賛李俊英所藏觀音像¶
白衣大士足威神蓮智興悲詎可陳金色界中垂萬¶
臂碧蓮花上露全身鎮州鑄就金難似天竺鐫¶
來玉木眞不識觀音眞靣目燕吟鶯語過&KR0714;春¶
　　　題西菴歸一堂¶
　　　摶霄元帥築西菴于廳事之隅以舎沙門¶
　　　　建歸一堂置三聖廟貌屏山居士有云卷¶
　　　　波瀾於聖學之域徹藩籬子大方之家¶
<pb:KR4d0421_SBCK_002-15a>¶
　　　其摶霄之謂乎偶得亂道韻詩録呈諸¶
　　　士大夫幸希光和仍請西菴上人書之楹棟¶
　　　間為他時林下清話張本云¶
三聖眞元本目同隨時應物立宗風道儒表裏明墳¶
典佛祖權實透色空曲士寡聞能異議逹人大觀¶
觧相融長沙賴有蓮峰掌一撥江河盡入東¶
　　　和景賢還書韻二首¶
居士今年又出関琴書眞味伴予閑簡成草畧𥘉¶
無意語闕治擇誤犯顔&KR0238;水自慚貽口實龍岡却得¶
破詩慳衰翁幸乞贖前過一炷清香論八還¶
<pb:KR4d0421_SBCK_002-15b>¶
　　　其二¶
淵明幽隱掩紫関琴已忘絃人亦閑静倚書&KR1084;獨¶
寄傲笑觀庭樹自怡顔五音格外聲何限百草頭邊¶
法不慳蠧譜断絃無用處因風得得寄書還(景賢索/絃譜故)¶
(有是/句)¶
　　　外道李浩求歸再用韻示景賢¶
自從一箭透重関觸處忘縁觸處閑莫問羔裘横¶
毳衲從教華髮暎蒼顔水聲説法起予甚山色呈¶
機不我慳寄客天涯樂如許問渠何必更南還¶
　　　外道李浩和景賢霏字韻予再和呈景賢¶
<pb:KR4d0421_SBCK_002-16a>¶
塵縁劃断已忘機布鼓徒𫾣和者稀中隱强陪人¶
事過禅心不與世情違昔年勲業眞堪笑舊日家¶
山懶欲歸我愛北天眞境界乾坤一色雪花霏¶
　　　和楊居敬韵二首¶
自愧才術草芥㣲偶然千載遇明時唯希一統王家¶
義何暇重恩眺氏危仁義且圖扶孔孟縱横安肯效¶
秦儀行㸔¶
尭舜澤天下萬國咸寕庶績熈¶
　　　其二¶
詔下龍庭萬國歡野花啼鳥緫欣然熈朝亀卜符千¶
<pb:KR4d0421_SBCK_002-16b>¶
億　聖主龍飛第一年至道變通皆有数浮生富¶
貴本由天誰人得似楊公子傲世髙吟数百篇¶
　　　過天寕寺用彦老韻二首¶
十年不得舞衣班行盡天涯萬里山黄閤伴食空皓¶
首蒼生未濟漫胡顔　新朝兵莗征方急舊隱煙¶
霞尚未還衮衮簿書塵滿眼衰翁奚暇謁松関¶
　　　　其二¶
今日従征亦偶然天寕遐想思懸懸貪榮不得還山¶
去湏信衰翁未苦賢¶
　　　　過天山周敬之席上和人韵二首¶
<pb:KR4d0421_SBCK_002-17a>¶
淪落天涯数十秋區區班筆早年投採薇山下慵拈¶
草洗耳溪邊懶飮牛振武揚威難射虎忘機絶慮¶
不驚鷗當年射䇿承明殿未必䡖輕輸吕籌¶
　　　其二¶
憩馬居延酒半醺寂寥寒館變春温未能鵬翼¶
騰溟海不得鴻音過雁門千里雲煙青塜暗一天風¶
雪黑山昏天涯幸遇知音士子細論文共一樽¶
　　　和人韻¶
四海皇皇無所歸夢䰟常繞故園飛海山不羡學¶
居易華表㽞言笑令威毛落難㝷蘇子節嚢空¶
<pb:KR4d0421_SBCK_002-17b>¶
猶有老萊衣静思二十年間事擾擾紛紛盡覺非¶
　　　丁亥過沙井和移刺子春韻二首¶
科登甲乙戦文圍吾子才名予獨知巢許身心君易¶
樂蕭曹勲業我難為有恒得見實無憾知已相逢¶
未忍離携手河梁重話舊胡然羞和子卿詩¶
　　　其二¶
行藏俯仰且隨時緼𫀆懐珠人未知燕雀既群難立¶
志鳯凰不至擬胡為可嗟世態頻更變何奈人生多别¶
離莫忘天山風雪裏湛然駝背和君詩(予昨至沙井乗/牛車過前路跨)¶
(駝方逹行在偶得隔句一聫云牛車馳傳頗異相如駟馬/車駝背吟詩不似竹林七賢画成有是句)¶
<pb:KR4d0421_SBCK_002-18a>¶
　　　再過晉陽獨五臺開化二老不逺迎¶
髙岡登陟馬玄黄落日西風過晉陽道士歡迎捧林¶
菓儒冠逺迓挈壺漿五臺强徤頭如雪開化輕安¶
髩未霜誰㑹二師深宻意趙州元不下禅床¶
　　　過清源謝汾水禅師見訪¶
汾水禅師箇裏人杖藜㝷我過清源半盂紅菓情¶
何厚一盞清燈話細論山水景中君得意兵戈堆裏¶
我銷魂他年相約雲深處松竹蕭蕭静掩門¶
　　　王屋道中¶
勝克河中號令齊神兵入自太行西昏昏煙鎻天壇¶
<pb:KR4d0421_SBCK_002-18b>¶
暗漠漠雲埋王屋低風軟却教氷泛水(一作氷/觧水)寒輕還¶
使雪成泥行吟想像覃懐景多少梅花坼玊溪¶
湛然居士文集卷之二¶
