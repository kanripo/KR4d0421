# -*- mode: mandoku-view; -*-
#+TITLE: 湛然居士文集
#+DATE: 2015-09-11 15:28:15.605696
#+PROPERTY: ID KR4d0421
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0410-008湛然居士文集-卷第八.
<pb:KR4d0421_SBCK_008-1a>¶
湛然居士文集卷之¶
　　醉義歌¶
　　題恒岳飛来石¶
　　為慶夀寺作萬僧疏¶
　　太原開化寺革律為禪仍命子為功德主¶
　　　　　因作疏¶
　　為石壁寺請信公庵主開堂疏¶
　　王山圓明禪院請予為功德主因作疏¶
　　萬卦山天寜萬壽禅寺命予為功徳主因¶
<pb:KR4d0421_SBCK_008-1b>¶
　　　　　作疏¶
　　　請某公庵主住竹林疏¶
　　　請湛公禪師住紅螺山寺䟽¶
　　　請容公和尚住竹林䟽¶
　　　請智公尼禪開堂䟽¶
　　　代劉帥請智公尼禪住報先寺¶
　　　請某庵主開堂疏¶
　　　爲慶夀寺化萬僧疏¶
　　　請亨公庵主関堂䟽¶
　　　三學寺改名圓明請予爲功德主因作䟽¶
<pb:KR4d0421_SBCK_008-2a>¶
　　　平陽浄名院革律為禪請潤公住持䟽¶
　　　太原五臺寺請予為功德主因作䟽¶
　　　請定公庵主出丗疏¶
　　　大龍山永寕石壁禪寺請忘憂居士為¶
　　　　　功德主代為之疏¶
　　　代忘憂居士請琳公住持壽寜禪寺䟽¶
　　　爲大覺開堂䟽三道¶
　　　司天判官張居中六壬祛惑鈐序¶
　　　苗彦實琴譜序¶
　　　荅楊行省書¶
<pb:KR4d0421_SBCK_008-2b>¶
　　　進西征庚午元曆表¶
　　　西㳺録序¶
　　　辨邪論序¶
　　　&KR0009;趙元帥書¶
　　　萬松老人評唱天童覺和尚頌古従容¶
　　　　　菴録序¶
　　　評唱天童拈古請益後録序¶
　　　燕京崇夀禪院故圓通大師朗公碑銘¶
　　　貧樂菴記¶
　　　自賛　燕京大&KR0116;禪寺剏建經藏記¶
<pb:KR4d0421_SBCK_008-3a>¶
　　　醉義歌¶
　　　　遼朝寺公大師者一時豪俊也賢而¶
　　　　　能文尤長扵歌詩其旨趣髙逺不¶
　　　　𩔖丗間語可與蘓黄並驅爭先耳¶
　　　　有醉義歌乃寺公之絶唱也昔先人¶
　　　　文獻公甞譯之先人早逝予恨不¶
　　　　得一見及¶
　　　　大朝之西征也遇西遼前郡王李¶
　　　　丗昌於西域予學遼字於李公朞¶
　　　　　歳頗習不揆狂斐乃譯是歌庻幾¶
<pb:KR4d0421_SBCK_008-3b>¶
　　　　形容其萬一云¶
暁来雨霽日蒼凉枕幃揺曵西風香困眠未足¶
正展轉兒童來報今重陽吟兒蒼蒼渾塞色客¶
懐衮衮皆吾鄉歛衾黙坐思徃事天涯三載空¶
悲傷正是幽人嘆幽獨東隣携酒來茅屋憐予¶
病竄伶仃愁自言新醸秋泉麹凌晨未盥三兩¶
巵旋酌連斟折欄菊我本清癯酒戸低羇懷開拓¶
何其速愁腸解結千万重髙談幾笑吟秋風遥望¶
無何風色好飄飄漸逺塵寰中淵明笑問斥逐¶
事謫仙遥指華胥宫華胥咫尺尚未及人間萬¶
<pb:KR4d0421_SBCK_008-4a>¶
事紛紛空一噐纔空開一噐宿酲未解人先醉携樽¶
挈榼近花前析花顧影聊相戯生平豈無同道¶
徒海角天涯我遐棄我愛南村農文人山溪幽隠¶
潜修眞老病尤躭黑甜味古風清逺途猶迍喧嚻¶
避遯巖麓僻幽閑放曠雲泉濵旋舂新&KR0112;㸑¶
香飰一罇濁酒呼予頻欣然命駕怱怱去漠漠¶
霜天行古路穿村迤邐入中門老㓜倉忙不寕䖏¶
丈人迎立瓦盃寒老母自供山菓醋扶携齊唱雅¶
声清酬酢温語如甘澍謂予緑𩯭猶可需謝渠黄¶
髪勤相諭隨分窮秋揺酒巵席邉籬畔花無數¶
<pb:KR4d0421_SBCK_008-4b>¶
巨觥深&KR1356;新詞催閑詩古語玄関開開懷囑酒¶
謝予意村家不棄來相陪適遇今年東鄙阜¶
&KR0112;稷馨香棲畎畝相邀斗酒不浹旬愛君蕭散¶
眞良友我酬一語白丈人解譯羈愁感黄耉請¶
君舉盞無言他與君却唱醉義歌風雲不與丗榮别¶
石火又異人生何榮利儻來豈苟得窮通夙定¶
徒奔波梁冀䟦扈德何在仲尼削跡名終多古¶
来此事元如是畢竟思量何怪此争如終日且¶
開樽駕酒乘盃醉鄉裏醉中佳趣欲告君至樂¶
無形難説似泰山載斵爲深柸長河醸酒斟酌¶
<pb:KR4d0421_SBCK_008-5a>¶
之迷人愁客丗無數呼來稻耳充罰巵一盃愁思初銷¶
鑠兩盞迷䰟成勿藥爾後連澆三五巵千愁萬恨¶
風蓬落&KR0909;中漸得春氣和腮邉不覺衰顔却¶
四時爲馭馳太虚二曜爲輪輾空廓須吏縱轡入¶
無何自然汝我融眞樂陶陶一任玉山頽藉地爲茵¶
天作幕丈人我語眞非眞真&KR0006;此外何足云丈人¶
我語君聼否聼則利名何足有問君何事徒劬勞¶
此何爲卑彼豈髙蜃樓日出㝷變滅雲峯風起難¶
堅牢芥納須彌亦閒事誰知大海吞鴻毛夢裏蝴¶
蝶勿云假莊周覺亦非眞者以指喻指指成虚馬喻¶
<pb:KR4d0421_SBCK_008-5b>¶
馬&KR0006;馬非馬天地猶一馬萬物一指同胡爲一指分彼¶
此胡爲一馬奔西東人之富貴我富貴我之貧困非予¶
窮三界唯心更無物世中物我成融通君不見千¶
年之松化仙客節婦登山身變石木魂石質既我¶
同有情於我何瑕𨻶自料吾身非我身電光興¶
廢重相隔農丈人千頭萬緒㡬時休舉觴酩酊¶
忘形跡¶
　　　題恒岳飛來石¶
無盡居士題恒岳之飛來石有偈云石落黄河北¶
山銜白日西聦明厭血食悔不值元珪天下稱頌之¶
<pb:KR4d0421_SBCK_008-6a>¶
爲人磨毁字文漫駮不復識矣有仁上人自恒山來¶
請予復書是頌欲刋諸舊文之側予應之曰無盡¶
之妙言昭如日月與天地而齊終豈風霾之能掩哉¶
然不能拒上人之請勉爲之書已田清明日湛然¶
居士&KR0238;水移刺楚才𣈆卿題¶
　　　爲慶夀寺作萬僧䟽¶
&KR0060;以棲心物外巳知四大之空寓跡塵中且頼十方¶
之供矧五常尤尊於慱施而六度首重於擅那不¶
求郡國之英豪誰養林泉之跛挈芒鞋藜杖¶
弗辝千里之勤糲食蔬&KR0245;好助萬僧之化謹疏¶
<pb:KR4d0421_SBCK_008-6b>¶
　　　太原開化寺革律為禪仍命予為功德¶
　　　　　主因作疏¶
&KR0060;惟昔年開化今日爲禪已蒙智老拈香¶
又請湛然作主㝷行數墨一蠲教院家門運¶
水㮽柴便有叢林氣息謹䟽¶
　　為石璧寺請信公庵主開堂䟽¶
&KR0060;㠯逹磨昔年莾鹵截鶴續鳬天寜今日顢¶
預證龜作鼈可怜㺯巧成拙不免出醜放乖我¶
信公庵主受洞下之宗風佩却波(天寕老人/道号也)之心印¶
叅窮行説不到䖏踏開偏正未分前既已降¶
<pb:KR4d0421_SBCK_008-7a>¶
尊就卑何愧壓良為賤逢塲作戯請來閙裏¶
刺頭借水獻花便好穩䖏下脚謹疏¶
　　　王山圓明禪院請予為功德主因作疏¶
王山乃雪嵓之故刹湛然寔萬松之門人既是¶
當家本非生客春風秋月長聫万葉之芳晨¶
香夕燈永祝¶
一人之壽¶
　　萬卦山天寕万夀禪寺命予為功德主因作䟽¶
唯萬卦之古刹實万松之舊遊有虚巳(彦公/道号)飛¶
書請湛然作主勉為提領良慰殷勤山色水声¶
<pb:KR4d0421_SBCK_008-7b>¶
永作道人活計漁歌樵唱偷傳衲子家風謹䟽¶
　　請某公庵主住竹林䟽¶
狐死首丘是難忘於熟䖏心空及第何猶迷¶
於故園我某公庵主三頓打不回頭一喝全無入¶
耳喫竹林飰屙竹林矢嗣竹林法傳竹林禪打¶
甑哄盆莫忘竹林之重德披毛帶角好種竹林¶
之道&KR0163;¶
　　請湛公禪師住紅螺山寺䟽¶
祖禰不了慚惶碧眼之老胡兒孫受殃架構¶
紅螺之大刹旣是將錯就錯不免拈空拄空¶
<pb:KR4d0421_SBCK_008-8a>¶
我湛公禪師韶陽逺孫摩訶嫡子穿透三句語¶
擊碎十法門便好住持更休推譲滔天嶺上只圖¶
同看有毛龜絶頂山頭且要共栽無影𣗳謹䟽¶
　　　請容公和尚住竹林疏¶
慶夀慈悲拽擺犂而耕種竹林蕭洒嘆槽厰¶
之空閑已譲位而逃宜見機而作我容公禪師一¶
條生鐡脊兩片㸃鋼唇叅透濟下沒巴鼻禪¶
說得格外無滋味話呵佛罵祖且存半面人情揭¶
海掀山别有一般関捩試問孤峯頂上何如十字¶
街頭若是本色瞎驢好趂大隊既號通方水¶
<pb:KR4d0421_SBCK_008-8b>¶
牯何必芒䋲謹䟽¶
　　　請智公尼禪開堂䟽¶
用管仲則安用竪刁則危賢愚政事叅萬松¶
則謗叅延洪則讃冷暖人情行窮萬里山川只¶
是一天風月惟智公禪師本有丈夫志不學老¶
婆禪拈却花冠弗裝珎御可駭特牛生牸便好出¶
頭勿謂牝雞司晨不敢下觜謹疏¶
　　　代劉帥請智公尼禪住報先寺(劉公鄰居/報先)¶
洗垢無縁乏逺井之救渇卜隣有德故近寺¶
而敬僧我智公禪師先禮報思後叅奉福逺如¶
<pb:KR4d0421_SBCK_008-9a>¶
舊縂近似新深澁鎻打開便請升堂啓户明燈剔起¶
願希鑿壁偷光謹疏¶
　　　請某庵主開堂䟽¶
和尚拽砘子不離寺内老䑕拖胡蘆只在倉中某¶
公庵主先謁報㤙𠕅叅奉福升回斗轉囤倒敖傾¶
十分利不圖半文一石禪獨&KR0259;八斗莫學淘沙去米¶
打破羅盆且来量土唱籌熱謾敵將謹䟽¶
　　　為慶夀寺化萬僧䟽¶
𨼆迹林泉置死生於度外隨身瓶鉢&KR0009;口腹於¶
人間欲隆三寳之風強遣萬僧之化何須異味¶
<pb:KR4d0421_SBCK_008-9b>¶
唯求野菜淡黄虀不用多般只要山田晚粟¶
飰謹䟽¶
　　請亨公菴主開堂䟽¶
　　　　　亨公菴主乆叅萬松老人因縁不¶
　　　　　契再謁王山大愚和尚不期月罷¶
　　　　　叅予過太原王山寺僧請予作䟽¶
萬松三頓不回頭王山一釣便吞鈎大愚不似大¶
愚老脇下三拳即便休¶
　　三學寺改名圓明仍請予為功德主因作疏¶
本無男女等相着甚名模強分禪教者流且¶
<pb:KR4d0421_SBCK_008-10a>¶
圖施設粤三學之巨刹冠四海之名藍今改僧面¶
舎尼遂從禪而革律邀印公為粥飰頭請湛然¶
作功德主根深蒂固常聫萬葉之芳地乆天長¶
永祝¶
一人之夀謹䟽¶
　　　平陽浄名院革律為禪請潤公禪師住持䟽¶
&KR0060;㠯不居這那院好箇主人本無南北心悉為¶
佛子謹請懐仁潤老來住平陽浄名翡翠簾¶
前請㸔木人之舞琉璃殿上願聞布皷之音¶
謹䟽¶
<pb:KR4d0421_SBCK_008-10b>¶
　　太原五臺寺請予為功德主因作䟽¶
鎭王𣈆之雄藩有五臺之古刹獻花酌水改¶
律為禪具䟽慇懃請予領略謹命休林常祀¶
夀結个好因縁為報文殊莫放光不打遮鼓¶
笛謹䟽¶
　　請定公菴主出世䟽¶
少林九年打坐秪得半提曹溪五𣲖分開全¶
没一滴雖是將無作有也要弄假像真我定¶
公菴主洞下𤣥孫五臺嫡子觧造無米粥能¶
撫𣳚絃琴既巳炙地薰天須要掀山翻海正¶
<pb:KR4d0421_SBCK_008-11a>¶
逢開化枉閑有力叢林便好出頭莫戀無明鬼¶
窟謹䟽¶
　　大龍山永寕石壁禪寺請忘憂居士為功德¶
　　　　　主代為之䟽¶
唯明月清風取之無禁者况龍巖石壁命予¶
為主人煩我一心護持謝他両手分付千嵓好¶
景半文不費買山錢数帋閒言一狀便充商¶
稅契謹疏¶
　　　代忘憂居士請琳公禪師住持壽寕禪寺䟽¶
臨汶水之故邑有夀寜之巨藍歷代㱕依百¶
<pb:KR4d0421_SBCK_008-11b>¶
年煥顯乞忘憂為功德主請琳公為粥飰人¶
獨掌不浪鳴單手豈成拍千年罕遇最難¶
時莭因縁一䟽速來便是衲僧巴鼻謹䟽¶
　　為大覺開堂䟽三道¶
&KR0060;㠯門裏安身已早荆&KR0068;漫地嵓中宴坐更¶
知過犯彌天請來借座陞堂便好倩人問話¶
引得轆轤轉也問甚千遭萬遭快迭爐鏊熱¶
時盛搭一箇両箇¶
&KR0060;㠯雲門胡餅切忌咬嚼盧陵米價怎敢商¶
量不甘公案肴訛正要作家批判伏惟奥公和¶
<pb:KR4d0421_SBCK_008-12a>¶
尚佩聖安之正印透韶陽之上関莫守命鬼窟中¶
三彈不動快横身虎口裏一勘便招¶
&KR0060;㠯逢人不出出則便為人傍觀者哂逢人便出出¶
則不為人當局者迷直須一箭透重関不得三心或¶
二意自甘入室潭如豹膽熊心不肯陞堂却是蟲¶
頭䑕尾¶
　　　司天判官張居中六壬袪惑鈐序¶
予故人張正之世掌義和之職通&KR0052;史百家之學尤¶
長於三式与予參商且二十年矣癸已之春既克¶
汴梁渠入¶
<pb:KR4d0421_SBCK_008-12b>¶
覲於¶
朝形容變盡唯語音存耳乗閑因出書一編曰¶
六壬袪惑鈐予再四繹之引式明例皆有所㨿或有¶
隱奥人𫠦未通者釋以新説盖採諸經之𫠦長無𫠦¶
矛盾者取其折𠂻為一家之書近代未之有也求𫝊¶
寫者旣衆其同列請刋行以廣某傳余忻然為引¶
以題其端癸已中秋日湛然居士&KR0238;水移刺楚才𣈆卿序¶
　　　苗彦實琴譜序¶
古唐棲巖老人苗公秀實其名彦實其字博通古¶
今尤長於易應進士舉兩入御闈而不㨗乃拂袖去¶
<pb:KR4d0421_SBCK_008-13a>¶
之公善於琴事為當丗第一甞游於京師士大夫間¶
皆服其高妙泰和中詔天下工於琴者侍&KR0048;喬¶
君舉之於朝公待詔於秘書監予&KR0004;年刻意於琴¶
初受指於待詔弭大用毎得新譜必与棲嵓商&KR0192;¶
妙意然後弘之朝廷王公大人邀請棲嵓者無虚日¶
予不得與渠對指傳聲毎以為恨壬辰之冬¶
王師濟長河破潼関渉京索圍汴梁予奏之¶
朝廷索棲嵓於南京得之逹范陽而棄世其子蘭¶
挈遺譜而來凡四十餘曲予按之果為絶聲大率署¶
令衛宗儒之𫠦傳也予令録之以授後世有知音博¶
<pb:KR4d0421_SBCK_008-13b>¶
雅君子必不以予為徒説云壬辰仲秋后二日湛然居¶
士&KR0238;水移刺楚才𣈆卿序¶
　　　荅楊行省書¶
某再拜復書於行省閤下辱書諭反辝位事請¶
聞奏施行者惟¶
聖代之深仁賞延於丗偉閨門之内助貴繫於夫故¶
行省李公雖稽¶
北覲之期頗著南伐之績時不適願天弗假年㐲¶
惟閤下族出名家世傳將種無皃女子之態有大丈¶
夫𫠦為吏民服心¶
<pb:KR4d0421_SBCK_008-14a>¶
朝廷注意遂授東臺之任兾舒南顧之憂今也抑¶
意陳書引年求退懼折鼎覆餗之患避牝雞司¶
晨之譏雖曰謙尊而光&KR0154;若隨時之義分茅列¶
土無忘¶
北闕之恩秣馬厲兵可報西門之役今囙人回謹復¶
書以聞山川遼闊書簡浮沉比𫉬瞻依更希調䕶¶
不宣¶
　　　進西征庚午元曆表¶
臣楚才言尭分仲叔春秋謹候於四方舜在璣¶
衡旦暮肅齊於七政𫠦以欽承天象敬授民時典¶
<pb:KR4d0421_SBCK_008-14b>¶
謨寔六籍之大經首書其事尭舜爲五帝之盛¶
主先務厥猷皎如日星紀之方&KR0634;由此言之有國¶
家者律曆之書莫不先也是以三代而下若昔¶
大猷遵而奉之星曆之官代有其人漢唐以来¶
其書大備經元創法無慮百家其氣候之早晏¶
朔望之疾徐二曜之盈衰五星之伏見踈宻無定¶
先後不同蓋建立都國而各殊或涉歷&KR0010;年之寖¶
逺不得不差也既差則必當遷就使合天耳唐¶
暦八徒宋曆九更者良以此夫金用大明百年¶
&KR0138;經一改此去中原萬里不啻千程昔宻今踈¶
<pb:KR4d0421_SBCK_008-15a>¶
東㣲西著以地遥而歳乆故𫝑異而時珠庚辰¶
聖駕西征駐蹕㝷斯千城是&KR0010;五月之望以大明¶
大隂當&KR0603;二分食甚子正時在宵中是夜候之¶
未盡初更月已食矣而又二月五月朔㣲月見於¶
西南校之於曆悉為先天恭惟¶
皇帝陛下　德符乾坤　明並日月¶
神武天錫　聖智夙資¶
邁唐虞之至仁　追羲軒之淳化兾咸神而㡳¶
義敬奉天而謹時重𠡠行臺旁求儒者臣魚䖝¶
細物草芥微人粗習周孔之遺書&KR0060;慕羲和¶
<pb:KR4d0421_SBCK_008-15b>¶
之陳迹俎豆之事靡遑諸巳箕裘之業敢忘於心恨¶
无命世之大才誤忝¶
聖朝之明詔欽承¶
皇旨待罪清㙜五載有竒徒曠&KR0433;龜之任万分¶
之一聊陳大馬之勞既校暦而覺差&KR0060;效顰而改¶
作今演紀竆元得積年二千二十七万五千二百七¶
十&KR0010;命庚辰臣愚以為中元&KR0010;在庚午天啓¶
宸𠂻决志南伐辛未之春¶
天兵南渡不五年而天下略定此天授也非人力𫠦¶
能及也故上元庚午&KR0010;天正十一月壬戌朔夜半冬¶
<pb:KR4d0421_SBCK_008-16a>¶
至時加子正日月合璧五星聮珠同㑹虚宿五度¶
以&KR0063;我¶
皇帝陛下受命之符也臣又損莭氣之分減周天¶
之杪去文終之率治月轉之餘課兩耀之後先¶
調五行之出𣳚大明𫠦失於是一新騐之於天&KR0002;¶
合符契又以西域中原地里殊逺創立里差以增損¶
之雖東西数万里不復差矣故題其名曰西征¶
庚午元曆以紀我¶
聖朝受命之符及西域中原之異也𫠦有曆¶
書隨表上¶
<pb:KR4d0421_SBCK_008-16b>¶
進以　聞伏乞¶
頒降玄㙜以傋¶
行宫之用臣誠煌誠懼頓首頓首謹言¶
　　西游録序¶
古君子南逾大嶺西出陽関壯夫志士不無銷¶
黯予奉¶
詔西行數万里&KR0192;乎不動心者無他術焉盖汪¶
洋法海㴠養之效也故述辨邪論以斥糠&KR1416;¶
少荅佛恩戊子馳傳来京里人問異域事慮煩¶
應對遂著西㳺録以見予志其間頗涉三¶
<pb:KR4d0421_SBCK_008-17a>¶
聖人教正邪之辨有譏予之好辨者予應之曰魯¶
語有云必也正名乎又云思無邪是正邪之辨不¶
可廢也夫楊朱墨翟田駢許行之術孔氏之邪¶
也西域九十六種此方毗盧糠瓢白經香㑹之¶
徒釋氏之邪也全眞大道混元太一三張左道之術¶
老氏之邪也至於黄白金丹導引服餌之属是皆¶
方技之異端亦非伯陽之正道疇昔禁㫁明著¶
典常苐以¶
國家創業崇尚寛仁是致偽妄滋彰未及辨正¶
耳古者嬴秦燔經坑儒唐之韓氏排斥釋老辨¶
<pb:KR4d0421_SBCK_008-17b>¶
之邪也孟子闢楊墨予之黜穅丘辨之正也予將刋¶
行之雖三聖人復生必不易此説矣已丑元日湛然居¶
士&KR0238;水移刺䠂才𣈆卿叙¶
　　　辨邪論序¶
夫聖人設教立化雖權實不同㑹㱕其極莫不得¶
中凡流下士唯務求竒好異以眩耳目噫中庸之¶
為德也民鮮乆矣者良以此夫吾夫子云中人以下¶
不可以語上也老氏亦謂下士聞道大笑之釋典云¶
無為小乗人而説大乗法三聖之説不謀而同者¶
何哉盖道者易知易行非掀天拆地翻海移¶
<pb:KR4d0421_SBCK_008-18a>¶
山之詭誕也𫠦以難信難行耳舉世好乎異㒺執厥¶
中舉世求乎難弗行厥易致使異端邪説乱雅¶
奪朱而人莫能辨悲夫吾儒獨知楊墨為儒者¶
患辨之不己而不知糠糵為佛教之患甚矣不辨¶
犹可而況從而和之或為碑以紀其事或為賦以護¶
其惡噫天下之惡一也何為患於我而獨能辨之¶
為患於彼而不辨反且羽翼之使得遂其姦惡¶
豈吾夫子忠恕之道哉黨惡佑姦壊風傷教千載¶
之下罪有𫠦㱕彼&KR0190;君子曽不捫心而静思及此也¶
邪予旅食西域且十年矣中原勤静寂然無聞迩¶
<pb:KR4d0421_SBCK_008-18b>¶
有永安二三友以北京講主𫠦著糠&KR1416;教民十無益¶
論見&KR0009;且嘱予為序予再四繹之辨而不怒論而不¶
縵皆以聖教為據善則善矣然予辭而不序焉予¶
以謂昔訪萬松老師以問糠&KR1416;邪正之道萬松以予¶
酷好属文因作糠禪賦見示予請廣其傳万松不¶
可予强為序引以行之至今庸民俗士謗歸於万¶
松予甚悔之今更為此序則又將貽謗於講主者¶
也謹以萬松講主之餘意借儒術以為比述辨邪論¶
以行世有謗者予自當之安可使流言餙謗汙玷山林¶
之士哉後世慱稚君子有知我者必不以子為囁嚅¶
<pb:KR4d0421_SBCK_008-19a>¶
云乙酉日南至湛然居士漆水移刺楚才𣈆卿叙¶
於西域瀚海軍之高昌城¶
　　　&KR0009;趙元帥書¶
楚才頓首白君瑞元帥足下未審邇來起居何如¶
昔承京城士大夫數書發&KR0045;清德言足下有安天下¶
之志仍託僕爲先容僕備貟翰墨軍國之事非𫠦¶
預議然行道澤民亦僕之素志也敢不鞭䇿駑鈍¶
以羽翼先生之萬一乎僕未逹¶
行在而足下車從東旋僕甚怏怏夫端人取友必端¶
矣京城楚卿子進秀王軰此數君子皆端人也推&KR0045;¶
<pb:KR4d0421_SBCK_008-19b>¶
足下談不容口故知足下亦端人已然此僕於足下少¶
有疑焉若夫吾夫子之道治天下老氏之道養性釋¶
氏之道修心此古今之通議也舎此以徃皆異端耳君¶
之尊儒重道僕尚未見於行事獨&KR0026;君𫠦著頭陁¶
賦序知君&KR0127;釋教多矣夫糠&KR1416;乃釋教之外道也¶
此曹毁像謗法斥僧滅教弃布施之方杜懴悔之¶
路不救疾苦敗壊孝風寔傷教化之甚者也昔劉¶
&KR0083;衣扇偽&KR0003;以惑衆迨今百年未甞聞竒人異士¶
羽翼其説者夫君子之擇術也不可不愼今君首倡¶
序引黨護左道使後出䧟邪岐堕惡趣皆君啓¶
<pb:KR4d0421_SBCK_008-20a>¶
之也千古遺耻僕為君羞之糠&KR1416;異端也輒與佛¶
教為比萬松辨賦甘泉勸書反以孟浪巨蠧之言¶
䖏之以此行已化人僕不知其可也僕謂足下&KR0127;釋¶
教者良以此也夫於𫠦厚者薄無𫠦不薄君既&KR0127;¶
釋教則儒道斷可知巳君之於釋教則重糠&KR1416;¶
於儒道則必㱕楊墨矣行路之人皆云足下吝嗇¶
故奉此曹圖其省費故也昔諸士大夫書來咸謂¶
足下以濟生&KR0149;為心且吾夫子之道以博施濟衆為治¶
道之急誠如路人𫠦&KR0003;則吾夫子之道亦不可行矣¶
又將安濟生靈乎又君序頭陁賦云兾請宗師祈冥¶
<pb:KR4d0421_SBCK_008-20b>¶
福以利斯民足下民之儀表也崇重糠&KR1416;毁斥宗¶
師將使一郡從風漸化㫁知斯民罪惡日増矣又¶
將安以利斯民乎僕謹撰辨邪論以&KR0009;𦍒披覧之¶
更請涉獵藏教稽考儒書反復參求其邪正¶
之岐不足分矣僕素知君為邪教𫠦惑亦未敢&KR0134;¶
諭君不以僕不才轉託諸士大夫万里相結為反¶
故敢以區區忠告易曰方以𩔗聚物以羣分經¶
云士有争友故身不離於令名若知而不争安用¶
友為若𫠦尚不同安可為友或万一容納鄙論便¶
請杜絶此軰毁頭陁賦板以雪前非如謂僕言¶
<pb:KR4d0421_SBCK_008-21a>¶
未當則請於兹絶交夏暑比平安好更冝以逺業自¶
重區區不宣¶
　　萬松老人評唱天童覺和尚頌古從容菴録序¶
昔予在京師時禪伯甚多唯聖安澄公和尚神氣¶
嚴明言辝磊落予獨重之故甞訪以祖道屢以古昔¶
尊宿語録中𫠦得者叩之澄公間有許可者予亦自¶
以為得及遭憂患以来功名之心束之高閣求祖道愈¶
亟遂再以前事訪諸聖安聖安翻案不然𫠦見予甚¶
惑焉聖安從容謂予曰昔公位居要地又儒者多不¶
諦信佛書惟搜摘語録以資談柄故予不敢苦加¶
<pb:KR4d0421_SBCK_008-21b>¶
鉗鎚耳今揣君之心果為本分事以問予予豈得犹¶
襲前愆不為苦口乎予老矣素不通儒不能教子¶
有万松老人者儒釋兼備宗説精通辨才無礙¶
君可見之予既謁万松杜絶人迹屏斥家務雖祁寒¶
大暑無日不叅焚膏継晷廢寝忘餐者㡬三年¶
誤被法㤙謬膺子印以湛然居士從源目之其叅學¶
之際機鋒㒺測變化無窮巍巍然若萬仞峯莫可¶
攀仰滔滔然若萬頃波莫能涯際瞻之在前忽焉¶
在後回視平昔𫠦學皆塊礫耳噫登東山而小魯¶
登泰山而小天下者豈虚語哉其未入閫域者聞是¶
<pb:KR4d0421_SBCK_008-22a>¶
語必謂予志本好異也唯屏山閑閑其相照乎爾後¶
奉命赴¶
行在扈從西征与師相隔不知其㡬千里也師平昔¶
法語偈頌皆法　隆公𫠦收今不復得其藁吾宗有¶
天童者頌古百篇&KR0197;為絶唱予堅請萬松評唱是¶
頌開𤼵後學前後九書間関七年方蒙見&KR0009;予¶
西域伶仃數載忽受是書如醉而醒如死而甦踴躍¶
歡呼東望稽顙再四披繹撫卷而歎曰萬松來西域¶
矣其片言&KR0215;字咸有指㱕結欵出眼髙冠今古是¶
為万世之模楷非師範人天權衡造化者孰能與於¶
<pb:KR4d0421_SBCK_008-22b>¶
此哉予與¶
行宫數友旦夕游泳於是書如登大寳山入華藏海¶
巨珍奇物廣大悉備左逢而右遇目富而心飫豈可以¶
世間語言形容其萬一邪予不敢獨擅其美思與天¶
下共之京城唯法弟從祥者與僕為忘年交謹致書¶
請刋行于丗以貽來者廼序之曰佛祖諸師埋根千丈¶
機縁百則見世生苗天童不合抽枝萬松那堪引¶
蔓湛然向枝蔓上更添芒索穿過㝷香逐氣者單¶
孔絆倒行玄體妙底脚根向去若要脚跟㸃地鼻孔¶
撩天却須向這葛藤裏穿過始得甲申中元日漆¶
<pb:KR4d0421_SBCK_008-23a>¶
水移刺楚才𣈆卿叙於西域阿里馬城¶
　　　評唱天童拈古請益後録序¶
雪竇拈頌佛果評唱之擊節碧巖録在焉佛果¶
頌古圓通善國師評唱之覺海軒録在焉是臨¶
濟雲門互相彂&KR0045;矣獨洞下宗風未聞舉唱豈曲¶
高和寡&KR0088;抑亦待其人耶必有通方明眼判断尚¶
未晚也昔佛鑑拈八方珠玉集止及其半毎至曹洞¶
夾嶺石霜三宗機縁㽞付佛果今佛鑑佛果拈八¶
方珠玉集具在愈可疑焉三大老後果有天童覺¶
和尚拈頌洞下宗風為古今絶唱迨今百年尚無評¶
<pb:KR4d0421_SBCK_008-23b>¶
唱者予叅承餘睱固請萬松老師評唱之欲成三宗¶
𪔂峙之𫝑忍拈覆餗貞吝之譏今評唱頌古從容¶
菴録已大播諸方評唱拈古請益後録時老師年已¶
六十有五矣循常首帶佛事人情晷𨻶之間侍僧請¶
益旋舉旋録皆不思而對應筆成文凡二十七日百¶
則詳備神鋒頴利於斯見矣若夫㩀令於臨濟¶
棒喝以前發機於雲門三句之外豈更與佛果圓¶
通殘餿争長哉俊快衲子舉一明三瞥見全鼎則¶
溈仰法眼𩀱鉉亦宛然矣但恐信不及徒勞話歳¶
寒也吁壬辰重陽日湛然居士&KR0238;水移刺楚才𣈆¶
<pb:KR4d0421_SBCK_008-24a>¶
卿序於天山¶
　　　燕京崇夀禪院故圓通大師朗公碑銘¶
師諱祖朗姓李氏薊州漁陽人九&KR0010;出家禮燕京¶
大聖安寺圓通國師為師大定十三年京西弘業寺¶
受具至二十年改弘業為大萬安禪寺有司承制¶
師充知事厥後拂衣駐錫聖安復為舉充監寺¶
崇夀禪院者寔圓通國師退老之舊居也以師為¶
宿舊之最承安間堅請師為宗主住持一歷十稔又¶
奉勅選香林禪寺開山提㸃凡三載勅賜惣特大¶
徳荅其勤也既而崇夀復請住持載閲五春貞祐¶
<pb:KR4d0421_SBCK_008-24b>¶
間奉𠡠改賜今&KR0197;度門徒凡十有一人咸有肖父之¶
風焉師前後輔翼叢林不憚艱苦譲功責已潜¶
德宻行不可槩舉師以壬午之仲冬十有四日示寂¶
於崇夀僧臘五十三俗夀七十四師將順世預召其¶
属徒𥬇謂曰生縁我將盡矣属徒退而相謂曰師¶
神色自若苦無他疾安得&KR0205;有是事邪后七日師¶
命侍僧執筆代書頌云咄遮皮袋常為患害繼¶
祖無能念佛有頼來亦無來去亦無礙四大各離¶
一時敗壊且道還有不敗壊者麽良乆云浮雲散¶
盡月昇空極樂光中常自在語竟乃閉目跏趺而¶
<pb:KR4d0421_SBCK_008-25a>¶
寂扵是邇遐緇素弔𥙊如雲嘉声逺震愈光於生¶
前矣其弟子軰瘞靈骨於師翁靈塔之左去京城¶
之南可二里許丁亥之冬予奉¶
詔搜索經籍馳傳來京有菴主志奥者師之¶
受戒弟子也晚得法於聖安澄公圓照大禪師以¶
僕素與朗師善属予求碑銘僕素愛師之純古¶
灑落與之㳺者乆矣師甞云予晚莭愈堅於持¶
誦日念弥陁聖&KR0197;數萬聲方止譬如抱河梁而¶
浴又何害焉今聞師之寂也七日預知時至雅符龍¶
猛祖師之證無乃持誦之驗歟噫聖人豈欺我哉¶
<pb:KR4d0421_SBCK_008-25b>¶
豈欺我哉萬松老人為宗門之大匠四海之𫠦式範¶
素愼許可甞賛師之眞日德譽燔沉&KR0149;骨鏗金訥於¶
言而敏於行璞其兒而玉其心𠡠選提封於國寺天資¶
飽練於禪林子徒知寒蟬將蜕尚嫋餘吟吾以謂陞¶
圓通之堂者稽古依然接武於方今云萬松見許如¶
是人可知已僕聞師侍從圓通國師最乆而又臨終¶
之際超然自在疑必得法於國師或因縁未合或受¶
國師宻訓不令出世亦石霜素侍者之儔侣歟崇¶
夀禪院方丈法堂叢林制度一如聖安師乆㩀¶
而不請禪伯住持者亦猶素侍者平欺老黄龍¶
<pb:KR4d0421_SBCK_008-26a>¶
下視兠率悦之意歟予恐後丗明眼人責備於賢者¶
累師之重德故雪之於此後之子孫當幹父之蠱無蹈¶
前轍以玷師之高名焉湛然居士𠕅拜而作銘曰¶
　偉哉朗公　誕跡漁陽　師侍圓通¶
　達奥穿堂　肅依宸命　屢提國寺¶
　退已譲人　舉廢修墜　兒孫衆多¶
　　酷奉弥陁　心期極樂　迹厭娑婆¶
　　撒手便行　預知時至　臘五十三¶
　　壽七十四　奔䘮赴𥙊　緇素駢闐¶
　　嘉声遐播　愈盛生前　京南之原¶
<pb:KR4d0421_SBCK_008-26b>¶
　茶毗&KR0149;骨　素荅陵空　朗師不殁¶
　佯癡放憨　素公同參　蔑視兠率¶
　　平欺匾南　不邀宗匠　冷閑方文¶
　垂手無人　老殘龍象　予聞君子¶
　責備乃賢　毋以㣲瑕　累乎大全¶
　　云子云孫　幹父之蠱　載震師名¶
　　　　永&KR0045;萬古¶
　　　　　庚寅年六月望日¶
　　貧樂庵記¶
三休道人稅居於燕城之市榜其菴曰貧樂有湛¶
<pb:KR4d0421_SBCK_008-27a>¶
然居士訪而問之曰先生之樂可得聞歟曰布衣糲¶
食任天之眞或鼓琴以自娛或觀書以自適詠聖¶
人之道㱕夫子之門於是息交游絶賔客萬慮泯¶
絶無毫髪點翳於&KR0909;中其得失之𠋣伏興亡之反¶
覆初不知也吾之樂良以此耳曰先生亦有憂乎¶
曰樂天知命吾復何憂居士進曰予聞之君子之處¶
貧賤富貴也憂樂相半未甞獨憂樂也夫君子¶
之學道也非已為也吾君尭舜之君吾民堯舜之¶
民此其志也使一夫一婦不被尭舜之澤者君子恥諸¶
是故君子之得志也位足以行道財足以博施不亦樂¶
<pb:KR4d0421_SBCK_008-27b>¶
乎持盈守謙愼終如始若朽索之馭六馬不亦憂乎¶
其貧賤也卷而懷之獨潔一已無多財之禍絶髙位¶
之危此其樂也嗟流俗之未化悲聖道之將頺舉世¶
寥寥無知我者此其憂也先生之樂知𫠦謂矣先¶
生之憂不其然乎道人瞪目而不荅居士笑曰我知¶
之矣夫子以謂䖏富貴也當隱諸樂而形諸憂䖏¶
貧賤也必隱於憂而形諸樂何哉苐恐不知我者以¶
為洋洋於富貴戚戚於貧賤也道人曰他人有心予¶
忖度之吾子之謂矣請以吾子之言以為記丙子¶
日南至湛然居士漆水移刺楚才𣈆卿題¶
<pb:KR4d0421_SBCK_008-28a>¶
　　　自賛¶
别來十年五歳依舊一模一様髭髯垂到腰間眉毛¶
儼然眼上龜毛錐子畫虚空寫破湛然閑伎倆¶
　　　其二¶
有髪禪僧無名居士人道甚似我道便是塵塵¶
刹刹露全身&KR0083;上毫端何處避¶
　　　燕京大覺禪寺剏建經藏記¶
遼重熈清寜間築義井精舎於開陽門之郭¶
傍有古井清涼滑甘因以名焉金朝天德三年展¶
築京城仍開陽之名為其里大定中寺僧善祖有因¶
<pb:KR4d0421_SBCK_008-28b>¶
縁力道俗㱕嚮者衆朝廷嘉之賜額大覺貞¶
祐初¶
天兵南伐京城既降兵火之餘僧童絶跡官吏不¶
為之恤寺舎悉為居民有之戊子之春¶
宣差劉公從立與其僚佐髙從遇軰䟽請奥公和¶
尚為¶
國焚修囙革律為禪奥公罄常住之𫠦有贖換¶
寮舎悉𨽻本寺稍成叢席可容千指瑞像殿¶
之前無垢浄光佛舍利塔在焉殘缺幾仆提控李¶
德者素黨於糠&KR1416;不信佛教至是改轍施財完¶
<pb:KR4d0421_SBCK_008-29a>¶
葺其塔維有提控𣈆元者施蔬圃一區於寺之南以給¶
衆用糊口粗給庚寅之冬劉公以狀聞¶
朝廷招提院𫠦貯餘經一藏乞遷於本寺安置許之於¶
是奥公轉化檀越創建壁藏斗帳龍龕一週凡二十¶
架餙之以金繢之彩窮工極巧煥然一新計𫠦費之&KR0033;¶
白金百笏能事告成累書請湛然居士為記余慨¶
然曰昔者聖人之藏書也貯之以金櫃寫之於琬琰¶
重道尊書以示於將来也浮屠氏之建寳藏者亦猶¶
是乎吾夫子刪詩定書明禮讃易六&KR0052;之下流為諸¶
子春秋以降散為史書較其卷軸不為不多矣兵¶
<pb:KR4d0421_SBCK_008-29b>¶
革以来率散落於塵埃中吾儒得志於時者曽¶
無一人為之裒集置之浄室安之寳架豈止今日¶
也哉成平之世間有儒冠率集士民修葺宣聖之¶
廟皃者曽未卒功已為有司糾劾矣且以擅興之¶
罪罪之噫吾道衰而不振者良以此夫昔雪巖¶
示寂於王山時萬松老人方應詔住持仰嶠訃¶
問既至不俟駕而行遇完顔子玉諸塗子玉嘆曰士¶
人聞受業之師物故也雖相去信宿之地未聞躬¶
與其𥙊者豈有千里奔喪者邪佛祖之教源¶
逺流長者有自来矣子玉屢以此事語及士大¶
<pb:KR4d0421_SBCK_008-30a>¶
夫今奥公禪師非為子孫計無取功名心汲汲皇皇丏¶
乞於道路唯以佛宫秘藏為務可謂不忘本矣余已¶
致書於諸道士大夫之居官守者各使營葺宣父之¶
故宫亦由奥公激之也云癸已中秋日記¶
<pb:KR4d0421_SBCK_008-30b>¶
¶
湛然居士文集卷之八¶
