# -*- mode: mandoku-view -*-
#+TITLE: 湛然居士集
#+DATE: 2015-09-23 10:25:43
#+PROPERTY: LASTPB  <md:KR4d0421_SBCK_009-1a>
#+PROPERTY: JUAN 10

¶
<md:KR4d0421_SBCK_010-1a>¶
<pb:KR4d0421_WYG_010-1a>
欽定四庫全書
　湛然居士集卷十¶
　　　　　　　　　　　元　耶律楚材　撰
　　　扈從冬狩¶
　　癸已扈從冬狩獨予誦書於穹¶廬中因自譏云¶
天皇冬狩如行兵白旄一麾長圍城長圍不知¶幾千里
蟄龍震慄山神驚長圍布置如圓陣方<md:KR4d0421_SBCK_010-3b>¶騎雲屯貫魚進
千郡野馬雜山羊赤熊白鹿奔¶青麞壮士彎弓殞竒獸
<pb:KR4d0421_WYG_010-1b>
更驅虎豹逐貪狼(御間有馴豹縱/¶之以搏野獸)獨有中書倦逰客放
下氊簾誦周易¶
　　　用秀玉韵¶
　　甲午之秋秀玉殿學逺以新詩寄¶東坡杖因用元
　　韵以謝之¶
七尺烏虬乳節堅清谿寄我我忻然敢輕黒鐡三¶十兩
逺勝黄金百萬錢好句君堪坡老敵清詩¶予負定公先
他年携此林泉去静倚松軒誦大全
<pb:KR4d0421_WYG_010-2a>
　　　送西方子尚<md:KR4d0421_SBCK_010-4a>¶西方子尚氣凌雲一見忘年各任真隂德傳家冝¶有慶
義方垂訓不違仁雄文固可魁天下確論¶曾無詭聖人
天産英才須有意好将吾道濟¶斯民¶
　　　用樗軒散人韵謝秀玉先生見惠東坡杖¶
圓方頂足法髙卑五九蒼蒼老節竒一日湛然¶獲二寳
東坡鐵杖寂通詩¶
　　　和邦瑞韵送行
<pb:KR4d0421_WYG_010-2b>
幸有和林酒一尊(尚醸出於和林/城故有是句)地爐煨火為¶君温昔
年相見興三嘆此日臨行贈一言士行<md:KR4d0421_SBCK_010-4b>¶莫忘直報怨人
情須信害生恩而今躍入驚人¶浪珍重風濤過禹門¶
　　　謝西方器之贈阮杖(并序/)¶
　　了然居士素蓄東坡鐵杖洎地字¶號阮真絶世之
　　寳也¶天兵既克汴梁先生携二君来燕欲¶藏之恐
　　不能終寳欲贈湛然南北相¶去不知其㡬千里慮
　　中道浮沉是¶以獻諸秀玉殿學田公奉¶御欲轉致
<pb:KR4d0421_WYG_010-3a>
　　於余也甲午之秋陳田入<md:KR4d0421_SBCK_010-5a>¶覲果饋之於我因亂道
　　數語用酬厚意¶
睢陽三絶從来傳坡仙鐵杖為之先宋朝四美豈¶易得
地君神器稱乎賢了然居士隱洛瀍讀書¶好古有積年
擒龍捉日獲二寳寳之鑿棟屋¶壁穿¶龍庭萬里疊山川
欲来饋我嗟無縁将奪固與¶此理𤣥殷勤携贈陳與田
陳田今嵗来朝¶天惠然出賜穹廬前烏虬入手蒼璧懸
恍然遺世¶如登仙長蛇倚壁光娟娟鱗介欲生如蜿蜒
<pb:KR4d0421_WYG_010-3b>
澄澄¶秋月瑩朝鏡須臾洗盡余腥膻足方法地頂法<md:KR4d0421_SBCK_010-5b>¶乾
四十五節松柏堅七尺烏金三十両微篁瑟瑟¶鳴哀蝉
雲項纎纎空腹圓十三玉柱鴻翩翩躭¶躭雲坐踞猛虎
巖巖山口雙雙絃鐵君伴我¶逰林泉足疾頓減雲衝烟
臨風三弄碎瓊玉清¶商秋水聲㳙㳙安仁得此如臨淵
子耼求杖不惜¶錢湛然坐受非勞力不勝其服心胡然
西方諷¶我求終焉故令二友相招延抱桐扶杖閭山巔¶
舉觴笑詠秋風邉
<pb:KR4d0421_WYG_010-4a>
　　了然居士作鐵君傳云長七尺重三十両頂圓¶足
　　方中有微篁凡四十五節世傳嵇生造又云昔顯
　　宗東宫時嘗讀東坡鐵杖詩因召侍臣鄭¶子耼問
　　杖之存亡子耼以在睢陽為對因以數千緍購於
　　張文定公之孫其孫藏之於屋棟子耼竟<md:KR4d0421_SBCK_010-6a>¶不得一
　　見云地字號阮亡宋之故物天地𤣥黄此四阮為
　　絶寳也泰和間秘於禁中侍詔孫安仁之姊¶以琴
　　阮得入侍上以此阮賜之安仁屢求之其姊以阮
<pb:KR4d0421_WYG_010-4b>
　　見寄舊制宫掖中侍人不許與親戚通耗安¶仁冒
　　法得之其好事有如此者故予引用其語¶
　　　繼希安古詩韻¶
垂盡絲綸不上鈎冥鴻髙舉弋無由不圖垂譽¶流千古
安肯低眉謁五侯¶
　　　和非熊韻¶
蠻觸功名未足誇掀髯一笑付南華他年撃破¶疑團後
始覺從来盡眼花
<pb:KR4d0421_WYG_010-5a>
　　　和非熊韵<md:KR4d0421_SBCK_010-6b>¶藹藹英聲鎮北州非熊人物本風流時逢佳客¶開青眼
久領元戎尚黒頭已發豐城神劍出休嗟¶暗室夜光投
驅兵經略闗中了顯遍長安舊¶酒¶樓
　　　過深州慈氏院¶
今年扈從次饒溝暫解征鞍慈氏逰世變刼¶灰何所有
人隨兵火鮮能留堂堂聖像孰曾¶識&KR0177;&KR0177;真詮詎可求
醉墨淋漓灑塵壁使人知¶我過深州
<pb:KR4d0421_WYG_010-5b>
　　　用李君實韻<md:KR4d0421_SBCK_010-7a>¶多病逢秋苦未冝天涯屈指故人稀塵飛滄¶海悲人世
夢㫁黄粱笑錦衣静樂浮榮誰兩¶得宦情歸興本相違
髙山流水無窮思撫弄絲¶桐為發揮¶
　　　繼崔子文韵¶
崔子龍鍾亦可憐臨風相逢我胡然君来玉塞¶三千里
余隠龍沙二十年羙玉詎容藏韞櫝精¶金到底入鈞甄
他時定下搜賢詔先到河東汾¶水邉
<pb:KR4d0421_WYG_010-6a>
　　　繼武善夫韵<md:KR4d0421_SBCK_010-7b>¶老子年来酷愛閒不堪白髪映蒼顔十年興廢¶悲歡裏
半世干戈寤寐間北闕欲辭新鳯閣¶東州元有舊閭山
熊經鳥引聊終老嵓下疎¶松正好攀¶
　　　鼔琴¶
宴息穹廬中飽食無用心讀書費目力苦思¶嫌哦吟摴
蒱近博徒圍棋殺機深洞簫耗余¶氣秦筑惡鄭聲呼童
炷梅魂索我春雷琴何¶止消我憂還能禁邪滛正席設
<pb:KR4d0421_WYG_010-6b>
棐几危坐獨整¶襟尋徽促玉軫調絃思沉沉清聲鳴鶴
鸞古意<md:KR4d0421_SBCK_010-8a>¶鏘石金秋水洗塵耳秋風振髙林清興騰八表
成¶連何必尋絃指忽兩忘世事如商参泥塗視富¶貴晝
夜等古今湛然有幽居祗在閭山隂茅亭¶遶流泉松竹
幽森森携琴當老此歸去投吾簪¶
　　　扈從羽獵¶
湛然扈從狼山東御閑天馬如㳺龍驚¶狐突出過飛鳥
霜蹄霹靂飛塵中馬上将軍弓¶挽月脩尾䝉茸卧殘雪
<pb:KR4d0421_WYG_010-7a>
玉翎猶帶血模糊騄駬¶嘶鳴汙微血長圍四合匝數重
東西馳射奔追¶風鳴鞘一震翠華去滿川枕藉皆豺熊
自笑<md:KR4d0421_SBCK_010-8b>¶中書老居士擁鼻微吟弓矢廢向人忍耻乞其餘¶
瘦兔瘸獐紫駝背吾儒六藝聞吾書男兒可¶廢射御乎
明年准備秋山底試向如臯學射雉¶
　　　狼山宥獵¶
　　扈從車駕出獵狼山圍既合奉¶詔悉宥之因作是
　　詩
<pb:KR4d0421_WYG_010-7b>
君不見武皇校獵長楊裏子雲作賦誇奢靡又¶不見開
元講武驪山傍廬陵修史譏禽荒二君¶所為不足法徒
令千載人雌黄吾皇巡狩¶行周禮長圍一合三千里白
羽飛空金鏑鳴<md:KR4d0421_SBCK_010-9a>¶狡兎雄狐應絃死翠華駐蹕傳絲綸四
開湯¶網無掩羣天子恩波沐禽獸狼山草木咸¶忻忻¶
　　　對雪鼓琴¶
君不見党侯賞雪斟羊羔蛾眉低唱白雪謡慷¶慨尊前
一絶倒髙談濶論誇雄豪又不見陶¶榖開軒収竹雪旋
<pb:KR4d0421_WYG_010-8a>
燒活火烹團月笑撚吟鬚¶吟雪詩冷淡生活太清絶清
歡濁樂争相髙¶至人視此輕鴻毛嗜音酣酒元粗俗癖
茶嚼¶句輕劬勞龍庭飛雪風凄冽天地模糊同一色數<md:KR4d0421_SBCK_010-9b>¶巵美湩温如春三弄悲風絃欲折酪奴歡伯持¶降旌詩
聲歌韵不敢鳴党武陶文都勘破真識¶此心無一箇¶
　　　寄氷室散人¶
佳人原不是摩僜幻術因循汚此生對雪解¶吟飛絮句
滅燈能審斷絃聲鳯樓蕭洒閒瓊客¶氷室深沉冷玉笙
<pb:KR4d0421_WYG_010-8b>
好訪龍溪善知識傳燈何啻¶總持名(三學尼長老道/號龍溪老人)¶
　　　寄平陽潤和尚
　　張彦升寄平陽潤和尚所著金盞児十首因作詩
　　寄潤公¶
十首新詞寄我時净名手段我獨知解将<md:KR4d0421_SBCK_010-10a>¶沒孔鐵鎚子
打就無聲金盞兒言外翻騰閑曲¶調刦前拈弄古鈐鎚
清河露布聲公案賺得衰¶翁一首詩¶
　　　紅梅
<pb:KR4d0421_WYG_010-9a>
　　以東坡謂認桃無綠葉辨杏有青枝太粗俗用潤
　　飾其語成之¶
瘦損佳人氷雪姿天教粧抹入時冝小桃嫌鋪¶翠雲葉
疎杏驚看碧玉枝李白詩成怒妃子呉¶宫宴罷醉西施
而今辜負黄昏月只少西湖處¶士詩¶
　　　又¶
天仙皎皎素羅裳淡抹濃塗總不妨酒暈半<md:KR4d0421_SBCK_010-10b>¶潮妃子醉
胭脂初試壽陽粧肯同桃杏迷蜂蝶¶本與松筠傲雪霜
<pb:KR4d0421_WYG_010-9b>
顧影也應悲漢室臨風猶¶似怨三郎¶
　　　吟醉軒¶
修竹千竿五畝宫幽居活計興無窮清詞䴡句¶梅詩老
白髪蒼顔歐醉翁洒墨疾書千首敏¶浮白痛飲百尊空
醉吟聞有香山老倒用顛¶拈意暗同¶
　　　寄西庵上人用舊韵四首¶
别後無縁得冄参新詩重寄代和南他年<md:KR4d0421_SBCK_010-11a>¶放我休官去
只向雲川結小庵
<pb:KR4d0421_WYG_010-10a>
　　　其二
功名我已譲曹参又見曹参定五南布襪青鞋¶從此始
濟源聞有侍中庵¶
　　　其三
多幸松軒得罷参玉泉山水勝江南泉邉便作¶歸休記
何必香山覓舊庵¶
　　　其四
憶昔吾師(萬松/老也)放晩參揚兵西北撃東南一聲霹¶靂龍
<pb:KR4d0421_WYG_010-10b>
飛去尚有痴人宿草庵¶
　　　和漁陽趙光祖二首¶
嵓廊深責忝疑丞位重材輕負寵榮猾虜七擒¶輸葛亮
竒謀六出愧陳平未行禮樂常如慊欲掛<md:KR4d0421_SBCK_010-11b>¶衣冠似不情
何日對君言我志夜䦨秉燭笑¶談傾¶¶
生民垂欲陟春臺南斗妖氛絶㸃埃典禮已隨¶前代廢
遺音猶怨後庭哀十年嘆我垂垂老¶萬里憐君得得來
此語縱無多忌諱緘題未可對¶人開
<pb:KR4d0421_WYG_010-11a>
　<md:KR4d0421_SBCK_010-12a>¶　　再過太原題覃公秀野園¶
君實洛陽園花竹秀而野先生取此意開園臨古¶社土
堦甃以石茅亭略其瓦佳木碧雲搖清泉寒玉¶㵼開軒
叩琴筑撫景飛觴斝我来政秋晩殘英折¶盈把粲然啟
一笑琅然歌二雅将歸且裴回幽尋未¶能捨呼酒盡餘興
索筆為模寫緬懐温國公重¶名滿天下寥寥二百年童
卒傳司馬君侯築兹¶圃如有所慕者睎顔顔之徒子亦
斯人也
<pb:KR4d0421_WYG_010-11b>
　　　和韓浩然韵¶(浩然以昇元寳器玉潤鳴泉二/琴見贈<md:KR4d0421_SBCK_010-12b>¶勉和來詩用酬厚意)¶
標格雄雄藴藉深烏龍胸臆隠雷音一雙神¶器波及我
不負分金結義心(浩然得四琴分二/琴於我故有是句)¶
一曲南風奏古宫坐&KR3402;神物愧無功千金厚惠將¶何報
鶚表慇懃效孔融¶
　　　張漢臣因入覲索詩¶
漢臣千里覲龍庭欲使天皇致太平十事¶便冝言懇切
三千貔虎令嚴明好籌廟算如¶留相莫憶鱸魚似季鷹
<pb:KR4d0421_WYG_010-12a>
一統要荒君勉力雲<md:KR4d0421_SBCK_010-13a>¶䑓須占最髙名¶
　　　和謝招宣韵¶
失奚為劣得奚優遇流而行坎則留笑視紛紛兒¶女軰
成是敗非徒相尤棄人所取取所棄獨識萬松¶為出類
本欲心空及第歸暮請晨參唯一志浮生¶迅速奔隙駒
無窮塵刼元斯須參透威音刼前¶事花開枯木誰云枯
河朔干戈猶未息西域十年空¶旅食賢人退隱予未能
鈞衡曠位虚名極¶真人應運康世屯數頒寛詔垂絲綸
<pb:KR4d0421_WYG_010-12b>
沛若恩波¶淪骨髓皇皇四海咸䝉春漢唐疆宇非為大
戍守<md:KR4d0421_SBCK_010-13b>¶西臨玉闗界百濟稱藩過海門鄙語粗言其¶大槩
天皇自将辦多多天兵百萬涉長河京索¶為空汴梁下
秦皇漢武疇能過凛凛威聲震天¶宇不殺為功果神武
朔南一混車書同皇業巍¶巍跨千古先生吾邦之彦兮
樂琴書而自怡俓侹¶松柏操磊落英雄資明正道無邪
思一貫詩書¶繼先覺兩全才德真吾師王謝来江左家
學易¶道豈㤀貽濟世須君展驥足政要冄鑿人耳目¶小
<pb:KR4d0421_WYG_010-13a>
子區區何所祝但願天衷俞鶚奏¶
　　　徳恒将行以詩見贈因用元韵以見意
國士朝黄屋無辭路八千徒嗟蘓子困誰識¶穪生賢腰
下無金印山中有翠烟英雄須有用¶勉力待中年¶
　　　送文叔南行¶
李子敦純不入時而今失志又南歸縱無手内¶毛生檄
自有嚢中萊子衣未得忠貞毗¶聖主且将甘㫖侍慈闈
鵷雛不㤀冲天志直待¶三年更一飛
<pb:KR4d0421_WYG_010-13b>
　　　和馮揚善九日韵¶
馮君今嵗又離家携手賡酬海一涯秦漢興<md:KR4d0421_SBCK_010-14b>¶亡真夢寐
蘓張轗軻莫吁嗟孔融座上尊盈酒¶靖節籬邉菊有華
何日公餘同此樂西風一醉泛¶流霞¶
　　　示石州劉企賢¶
西州来索湛然詩笑㸃霜毫録鄙辭底事行藏¶元有數
斯文否泰本由時碩才未信明君棄¶雅操何慙酷吏欺
此語頗涉人忌諱等閒勿使細¶民知
<pb:KR4d0421_WYG_010-14a>
　　　和劉子中韵¶
　　蓬山散人劉詡子中頗通儒㓜依全真<md:KR4d0421_SBCK_010-15a>¶出家今已
　　還俗故有擇術不可不慎之句¶
蓬山北海逰珥筆陳良謀徒步而南来意氣凌¶馬周貪
吏亂法令如茨不可束子中有大志毎甘¶胯下辱他日
得從¶龍其鋒誰敢觸今日君之来非為五斗粟君子¶慎
擇術痛恨倍全真調心正是妄堪笑學鳥¶伸一日錯下
脚萬刼含酸辛平生大夢中不識¶庵中人一言贈吾子
<pb:KR4d0421_WYG_010-14b>
宗匠冝相親¶
　　　李庭訓和余詩見寄復用元韵以謝之¶
忝位台司嵗月深中書自笑不如岑殷周禮樂<md:KR4d0421_SBCK_010-15b>¶真予事
唐舜規模本素心鄭五每慚難作¶相胥靡終欲强為霖
隴西妙語虚推奨舒卷¶寒忩盡日吟¶
　　　和黄山張敏之擬黄庭詞韵¶
黄山無媒亦無梯蕭條白晝闗荆扉凌晨端¶坐𠻳玉池
闌干苜蓿先生飢惠然寄吾黄庭¶詞湛然一笑㡬脱頥
<pb:KR4d0421_WYG_010-15a>
一鶴南翔一不飛十年¶一夢今覺非故山舊隱蒼松敧
而今老盡¶虬龍枝曾學四老飡紫芝從譏懐寳而邦迷¶
塵縁一掃無孑遺隔縠觀月猶依稀汪洋<md:KR4d0421_SBCK_010-16a>¶法海無邉涯
螢光詎可窺晨晞蓮花自是生汙¶泥汙泥不染清凉肌
彩雲易散碎琉璃人間四¶相天五衰有為無為俱有為
夀窮塵刼元¶非遲湛然醉搖芭蕉巵薔薇深蘸書淋漓
白¶眼一望須彌低黄山先生躭書癡退藏不露¶龍麟姿
對人不恥敝緼衣自甘貧困元知¶微籬邉黄菊香離披
<pb:KR4d0421_WYG_010-15b>
門前山色寒差参不¶以下體遺葑菲新詩逺寄盤龍螭
胸中滿貯¶夷齊薇忘機臨水狎鷗鷖燕居申申不愆儀¶
含光隠秀如文犀乘閒綸釣垂清漪躬耕禾黍<md:KR4d0421_SBCK_010-16b>¶方離離
須信君子能自卑予知先生之獨悲深憂¶海内生民疲
生民擾攘如棼絲笑予素餐徒位¶尸先生識鑑如元龜
旁通發而為聲詩照我窮¶廬生光輝窮通進退元有時
至人終不貪危機¶他時¶天子求塤箎欲行周禮脩周基
先生好應千年¶期沙堤行人羡輕肥鳯皇到底鳯池棲
<pb:KR4d0421_WYG_010-16a>
太平鈞¶石須君持蒼生未濟無言歸¶
　　　寄暠公堂頭同参¶
暠公聞道住南宫笑寫新詩託去鴻准備金<md:KR4d0421_SBCK_010-17a>¶桃三百顆
因風寄與老髯公¶
　　　寄耶律子春¶
説與沙城劉子春湛然垂老酷思君同逰青塚¶春将盡
共飲天山酒半曛蠒紙題詩熟練字氊廬¶談道細論文
五年囬首如真夢衰草寒烟正㫁¶魂
<pb:KR4d0421_WYG_010-16b>
　　　寄妹夫人¶
三十年前旅永安鳯簫樓上倚䦨干(先叔故/居樓名)¶初學書畵
同逰戲静閲琴碁相對閒聚散悲歡¶燈影裏興亡成敗
夢魂間安書風送来天際望斷<md:KR4d0421_SBCK_010-17b>¶中州一髪山¶
　　　送姪九齡行¶
我欲歸休與願違而方知命正冝歸閭山自有¶當年月
一舸西風賦式微¶
　　　送姪了真行
<pb:KR4d0421_WYG_010-17a>
吾兄繼世禄襲封食東平㓜子死王事長女閨¶門英孀
居二十年禮佛讀傳燈一旦遇宗匠了真¶訓其名前嵗
陽翟破道服潜偷生寧死不受¶辱託疾燕山京湛然憐
孤族贖汝為編氓死¶生本如夢寵辱真若驚莫忘離亂
苦長思<md:KR4d0421_SBCK_010-18a>¶厭世情三學有龍溪叩參冝盡誠喝碎須彌山¶
打破乾闥城兩頭俱放下枯木一枝榮¶
　　　和少林和尚英粹中山堂詩韵¶
我愛嵩山堂山堂秋寂寂蒼烟自搖蕩白雲風¶出入冷
<pb:KR4d0421_WYG_010-17b>
冷溪水寒細細琴絲濕離塵欲無事又¶有閒蹤迹¶
　　　和武善夫韻¶
不得潜身似許由毉閭辜負萬山秋未竭犬¶馬雖為慊
忽憶猿鶴却自羞黄閣賴懸新篆¶印白霫元有舊漁舟
他時雪夜尋良友且學當<md:KR4d0421_SBCK_010-18b>¶年王子猷¶
　　　和馮揚善韵¶
揚善從来慕晉卿滄浪濁處不濯纓闗東易¶學孰能與
兾北詩聲莫與京今日窮途雖蹇¶剥他時行道自亨貞
<pb:KR4d0421_WYG_010-18a>
須知遯世元無悶莫怨¶龍鍾出¶帝城¶
　　　和董彦才東坡鐵杖詩二十韻¶
女媧未補青天裂神液飛精散為鐵嵇生箕¶踞鍛洪爐
白汗翻漿滴清血黒虬彷彿欲飛<md:KR4d0421_SBCK_010-19a>¶躍鱗介蒼蒼生乳節
情知中散氣凌雲肯與¶凡工爭巧拙栁君傳與東坡老
神物終須歸俊¶傑坡仙為夀文定公酬和新詩誇勝劣
觀妙堂¶名龍瓦硯睢陽並此為三絶睢陽城破兵火炎¶
神器不隨烟焰滅了然居士出伊洛登山渡水¶相扶挈
<pb:KR4d0421_WYG_010-18b>
燕然分付我清谿妙語雕鐫跨先哲逺¶来携贈白霫老
天理似為余所設湛然忝位本¶無功致¶主澤民愧臯契
冄造北海復何恨與君同步¶龍沙雪大澤深山無所驚
掃除魑魅驅㓙蠥<md:KR4d0421_SBCK_010-19b>¶輕篁歴歴吐微語閒對幽人如鼓石
有時拈起¶撃須彌須彌撃碎同丘垤雲門逺遁徳山去
敢¶對髯翁開口説一時驚倒野狐禅奔走不来余¶閫闑他
年神武掛冠去誰知刼外乾坤别横擔此¶杖入千峰大方
獨步無蹉跌
<pb:KR4d0421_WYG_010-19a>
　　　自贊
美髯中書白衣居士從我抹粉施朱一任安名立字手
中玉麈震雷音説盡人間無限事
　
　
　
　
　
<pb:KR4d0421_WYG_010-19b>
　
　
　
　
　
　
　
　湛然居士集巻十
