# -*- mode: mandoku-view; -*-
#+TITLE: 湛然居士文集
#+DATE: 2015-09-11 15:28:15.383938
#+PROPERTY: ID KR4d0421
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0410-003湛然居士文集-卷第三.
<pb:KR4d0421_SBCK_003-1a>¶
湛然居士文集卷之三¶
　　　　和觧天秀韻¶
　　　　用萬松老人韻作十詩寄鄭景賢¶
　　　　萬松老人眞賛¶
　　　　贈萬松老人琴譜詩一首¶
　　　　寄曲陽戒壇㑹首大師¶
　　　　和王巨川韻¶
　　　　釋奠¶
　　　　和移刺子春見寄¶
<pb:KR4d0421_SBCK_003-1b>¶
　　　　　寄移刺國寳¶
　　　　　寄鄭景賢一十首¶
　　　　　和景賢韻三首¶
　　　　　和李世榮韻¶
　　　　　和景賢一十首¶
　　　　　和王君玊韻¶
　　　　　過東勝用先君文獻公韻二首¶
　　　　　過夏國新安縣¶
　　　　　過青塜用先君文獻公韻¶
　　　　　過青塚次賈摶霄韻¶
<pb:KR4d0421_SBCK_003-2a>¶
　　　　再用韻以羙摶霄之德¶
　　　　再用韻自嘆行藏¶
　　　　再用韻感古¶
　　　　再用韻唱玄¶
　　　　過雲川和劉正叔韻¶
　　　　過雲中和張伯堅韻¶
　　　　過雲中和張仲先韻¶
　　　　過雲中和王正夫韻¶
　　　　過白登和李振之韻¶
　　　　過天城和靳澤民韻¶
<pb:KR4d0421_SBCK_003-2b>¶
　　　過武川贈僕散令人¶
　　　過燕京和陳秀玊韻¶
　　　還燕京題披雲樓和諸士大夫韻¶
　　　　和威寕珍上人韵¶
　　　　和李德脩韻¶
　　　　　和觧天秀韻¶
猛士彎弓挽六鈞長驅入汴政施仁前朝運謝山¶
河古¶
聖世時亨雨露新未遇自甘焚緑綺知音不必¶
惜陽春¶
<pb:KR4d0421_SBCK_003-3a>¶
朝廷将下搜賢詔莫戀煙霞老此身¶
　　　用萬松老人韻作十詩寄鄭景賢¶
氊廬同抵足談道月西沉議論馨香發文章¶
藴藉深正便邊氏腹不上謫仙襟自得逍遥意¶
何湏泊鄧林¶
　　　其二¶
豐城三尺劍神氣尚埋沉確論穿楊的生机劈筈¶
深天眞貯便腹浩氣塞征襟佇㸔澤天下清¶
風冠士林¶
　　　其三¶
<pb:KR4d0421_SBCK_003-3b>¶
破舡無渗漏流水不能沉霧鎻青山秀花藏¶
古徑深白雲陪野興晴月洗煩襟絶後重甦息¶
飛花枯木林¶
　　　其四¶
隱隱三星出依依片月沉寉飛遼海濶猿嘯䠂¶
山深栁色雲沾袖蘆花雪滿襟普天秋意露¶
一葉墜梧林¶
　　　其五¶
玄珠羅帳宻寒鼎篆煙沉翡翠踈簾隔琉璃¶
古殿深本來無垢體何必拂塵襟斫却蟾中桂¶
<pb:KR4d0421_SBCK_003-4a>¶
方成假若林¶
　　　其六¶
鰲餌不湏針聊将玊線沉湏弥猶未大渤海豈為¶
深悟後牛穿鼻迷時馬有襟弋人何所慕幽¶
鳥在嵩林¶
　　　　其七¶
箇事不容針迷徒自陸沉西天三歩逺東海一¶
盃深凉月盛玄鉢輕雲剪素襟曹溪無一滴波¶
浪沸禅林¶
　　　其八¶
<pb:KR4d0421_SBCK_003-4b>¶
流波無放蕩死水暮平沉机盡方鈎隱綸空正¶
釣深赤心休惜口青眼好開襟悮捉溪中月¶
人人似翰林¶
　　　其九¶
夢覺方知錯生平自屈沉滌塵千澗外遺照¶
亂松深栁帯縫穿屣荷衣綴破襟寂寥選佛味¶
何似宴瓊林¶
　　　其十¶
漁家何足好乗興一鈎沉路僻蒼苔滑舟横古¶
渡深小晴掀蒻笠㣲雨整蓑襟夢断知何䖏¶
<pb:KR4d0421_SBCK_003-5a>¶
寒潮没晚林¶
　　　萬松老人眞賛¶
　　　　昔無盡居士題恒岳廟云聦明厭血¶
　　　　食悔不値元珪兹因恒州四衆敦請萬¶
　　　　松老師師不行且以頂相付之門弟湛¶
　　　　然居士再拜而賛之曰¶
毎恨恒山不逄珪老四衆同縁萬松親到¶
　　　萬松老人琴譜詩一首¶
　　　　萬松素琴并譜予以承華殿春雷及¶
　　　　種玊翁悲風譜贈之¶
<pb:KR4d0421_SBCK_003-5b>¶
良夜沉沉人未眠桐君横膝叩朱絃千山皓月和¶
烟静一曲悲風對譜傳故𥿄且教遮具眼聲塵¶
何礙汚幽禅元來底許眞消息不在絃邊與指¶
邊¶
　　　寄曲陽戒壇㑹首大師¶
四衆飛書請萬松不消弹指己成功燈籠證㨿¶
眞談辨露柱承當不耳聾梵行細推無處所戒¶
壇湏信塞虚空無為濟物誰能悉惟有東垣月¶
拂風¶
　　　和王巨川韻¶
<pb:KR4d0421_SBCK_003-6a>¶
聖駕徂征率百工貔貅億萬入関中周秦氣熖¶
如雲變唐漢繁華掃地空灞水尚存官桞緑驪¶
山惟有驛塵紅天兵一鼓長安克千里威聲¶
震陕東¶
　　　釋奠¶
　　　　王巨川能於灰燼之餘草創宣聖廟¶
　　　　以己丑二月八日丁酉率諸士大夫釋¶
　　　　而奠之禮也諸儒相賀曰可謂吾道¶
　　　　有光矣是日四衆奉迎釋迦遺像行¶
　　　　城歡聲沸沸僕皆預其禮作是詩¶
<pb:KR4d0421_SBCK_003-6b>¶
　　　　　以見意云¶
多士雲奔奠上下釋迦遺像亦行城旌幢錯落¶
休迷色鐘磬鏗鏘豈在聲宣父素心施有政¶
能仁深意契無生儒流釋子無相諷禮樂因¶
縁盡假名¶
　　　和移刺子春見寄¶
四海皇皇足俊賢浪陪扶¶
日上青天且圖約法三章定寕羡浮榮六印懸¶
潤色吾術惟恐後扶持天下敢為先過情聲¶
聞予深恥可笑虚名到處傳¶
<pb:KR4d0421_SBCK_003-7a>¶
　　其二¶
生遇干戈我不辰十年甘分作俘臣施仁發政¶
非無㨿論道經邦自有人¶
聖世規模能法古汚俗習染得惟新英雄已入¶
吾皇彀従此無人更問津¶
　　　其三¶
且喜¶
朝廷先正名林泉隱逸緫公卿羣雄一遇風¶
雲㑹萬國咸觀日月明丹鳯固應潜亂世¶
白麟自今出昇平竚看(一作快遇/顒觀)¶
<pb:KR4d0421_SBCK_003-7b>¶
北闕垂温詔夜半前席進賈生¶
　　　其四¶
舉世寥寥識我誰未學弓矢愧由基衰年有幸¶
弹三樂¶
盛世無才出六竒弃物且存光¶
海量散材獲用荷¶
天私㣲臣自忖将何報信筆裁成頌¶
德詩¶
　　　其五¶
邂逅沙城識子𥘉天山風雪醉吟餘文章光¶
<pb:KR4d0421_SBCK_003-8a>¶
熖君堪羡莭操儀刑我不如麴糵鄉中前進¶
士(渠有詩云老去惟耽/麯糵春故有是句)風波堆裏老中書他年歸¶
去無相弃同到閭山舊隱居¶
　　　寄移刺國寳¶
昔年萍迹旅京華曽到風流國寳家居士為¶
予嘗喫素先生愛客必烹茶明忩揮塵談¶
禅髓淨几焚香頂佛牙回首五年如一夢夢中¶
不覺過流沙(公所藏佛牙/甚靈異)¶
　　　寄景賢一十首¶
龍岡能覔淡中歡心與孤雲自在閑琴阮生涯¶
<pb:KR4d0421_SBCK_003-8b>¶
事松菊詩書活計老丘山叩絃聲自無中出¶
得句思從天外還踏破化工無盡藏閑人受¶
用亦非慳¶
　　　其二¶
龍岡漆水両交歡縱意琴書做老閑未得一言¶
安海内已輸三箭定天山肯容詩思妨心慧豈使¶
聲塵礙耳還信手拈來無不是清風明月有¶
何慳¶
　　其三¶
人間聚散妄悲歡何似林泉遯世閑十載殘軀¶
<pb:KR4d0421_SBCK_003-9a>¶
遊瀚海積年歸夢遶閭山(先人舊/隱居也)空嵓猿鶴¶
招予徃滿駕琴書伴我還多謝龍岡憐老隱¶
新詩酬酢路無慳¶
　　　其四¶
絃索詞章且助歡羡渠臨老得安閑琴歌愛¶
子弹秋水佳句服君仰泰山聲古調凄眞可聽¶
辝雄韻險實難還先難後易今方省居士¶
襟懐本不慳¶
　　　其五¶
宦情觸處不成歡未得浮生半日閑薦鶚有¶
<pb:KR4d0421_SBCK_003-9b>¶
書慚北海澤民無術愧東山琴書習氣終難¶
忘嵓麓荒園怎得還卜隱龍岡成老伴肯教¶
詩思筆頭慳¶
　　　其六¶
廣文憐我失清歡每著琴詩伴我閑痛憶金¶
聲并玉振酷思流水與髙山詩壇吝嗇猶深閉¶
琴債遷延未肯還一状如今都領過龍岡湏¶
破両重慳¶
　　　其七¶
琴書吾子盡幽歡隨分消磨日月閑佳句典刑¶
<pb:KR4d0421_SBCK_003-10a>¶
傳四海水仙聲韻徹三山毎慚木李投君去却¶
得瓊瑶報我還從此龍岡開廩藏徽邊筆¶
下更無慳¶
　　　　其八¶
世間何事最為歡爭似能偷忙裏閑得遇夜¶
晴湏對月每逄春盛强登山無錢沽酒和衣¶
典(一作和/琴典)圖利吟詩倍本還綺語千章琴百曲¶
莫教風月笑人慳¶
　　　　其九¶
我與先生乆已歡而今皆願老來閑同舟載棹¶
<pb:KR4d0421_SBCK_003-10b>¶
醉觀月並轡騎驢飽看山綺句綴成連譜¶
換純音弹了着詩還琴詩此際慵拈岀可怨¶
龍岡為𥿄慳¶
　　　其十¶
閑人閑裏竟閑觀未得廻光未是閑叩道一¶
螺斟巨海参玄千里望恒山但能透鏃穿三句¶
何必拖泥辨八還箇事人人皆富有舎生休怨¶
釋迦慳¶
　　　和景賢韻三首¶
龍岡便腹盡詩書落筆雲煙我不如一𥿄安書¶
<pb:KR4d0421_SBCK_003-11a>¶
思塞雁十年歸興憶鱸魚託身毉隱君謀¶
妙委跡儒冠我計踈何日相将歸故里翠㣲¶
深䖏卜幽居¶
　　　其一¶
龍岡走筆和清篇出示珠璣寄湛然字古意¶
新看不足桃燈寒雨夜無眠¶
　　　其三¶
摩撫瘡痍正似醫㣲君孰肯拯時危萬金¶
良䇿悟明主厚德深仁四海施¶
　　　和李世榮韻¶
<pb:KR4d0421_SBCK_003-11b>¶
異同誰足㩀俯仰且隨縁居士難聫句梅軒¶
却觧禅無雲皆皓月何䖏不青天話到忘言¶
䖏迢迢夜不眠¶
　　　和景賢十首¶
龍岡居士得賢君聞道賢君增所聞節操鵷¶
雛捐䑕餌風神野鶴立雞羣只知輔嗣能談易¶
誰識相如善屬文擬欲賛君言不盡區區㣲¶
意見詩云¶
　　　其二¶
天下竒才鄭使君清名不使世人聞五車書笥¶
<pb:KR4d0421_SBCK_003-12a>¶
獨窮理三峽詞源逈出羣未得開懐重話舊¶
常思抵足共論文自從一識龍岡老餘子紛紛¶
不足云¶
　　　其三¶
一聖龍飛敢擇君嗟予潦倒尚無聞蒼生未¶
識鴻鵠志皓首甘逰麋鹿羣黄雀已歸奚望¶
報彩禽飛去不能文龍岡特慰孤窮悶時有新¶
詩報我云¶
　　　其四¶
試和新詩寄鄭君無言談道不聞聞治心更¶
<pb:KR4d0421_SBCK_003-12b>¶
索捐中道養性渾如鞭後羣玄語諄諄非是說¶
眞書歷歷不関文儒生東教嫌虚誕得意忘¶
言孔子云¶
　　　其五¶
文章自媿不如君敢以玄言瀆所聞有道居塵¶
何異俗無心入獸不驚羣重玄消息無多子¶
半𥿄功名直㡬文回首死生猶是幻自餘何足¶
更云云¶
　　　其六換韻¶
十年不遇一相知恰識龍岡恨見遲常愛箕山¶
<pb:KR4d0421_SBCK_003-13a>¶
能洗耳何堪隣舍傚顰眉榮枯貴賤難逃數¶
用捨行藏自有時心事紛紛無處説援毫閑和¶
景賢詩¶
　　　其匕感事¶
萬里西來過月氐初離故國思遅遲人情慚愧¶
三鬚而人世梳粧半額眉田上野夫空嘆鳯澤¶
邊漁父不傷時龍岡本具英雄眼㡬倩東風¶
寄我詩¶
　　　其八(讀唐史有感)¶
林甫滔天聖不知三郎深恨識卿遲塵中妃¶
<pb:KR4d0421_SBCK_003-13b>¶
子春羅襪錢上開元指甲眉七夕殿中祈巧¶
夜三秋原上摘瓜時長天忽見飛來雁垂淚空¶
吟李嶠詩¶
　　　其九¶
李楊相継領台司兵起漁陽禍已遅向昔正憐¶
花觧語而今空憶栁如眉日傷桃李𥘉開夜膓¶
断梧桐半落時試問宫中誰第一三郎猶記¶
謫仙詩¶
　　其十¶
徃來寒暑暗推移下手修行猶太遲迷後徒勞¶
<pb:KR4d0421_SBCK_003-14a>¶
常揑目悟來何必更揚眉宗門淘汰宜窮理道¶
眼因縁貴識時秖爲龍岡心猛利湛然剛寫不¶
言詩¶
　　　又一首¶
龍岡醫隱本知機薰蕕同盤辨者稀廊廟虚¶
名無意戀林泉夙願與心違羡君綽綽有餘裕¶
笑我皇皇無所歸尚憶當年垂釣處一江烟雨¶
静霏霏¶
　　　和王君玊韻¶
王孫蒙饋飯靈輙未扶輪自笑孤窮客誰怜¶
<pb:KR4d0421_SBCK_003-14b>¶
衰病身黄沙萬餘里白髮一孀親膓断山城月¶
徘徊炤逺人¶
　　　過東勝用先君文獻公韻二首¶
荒城䔥洒枕長河古寺碑文半滅磨青塜路¶
遥人去少黒山寒重鴈來多正愁曉雪氷生研¶
不忿西風葉墜柯偶憶先君舊逰處潸然不¶
奈此情何¶
　　　其二¶
依然千里舊山河事改時移隨變磨巢許家¶
風烏可少蕭曹勲業未為多可傷陵變湏耕¶
<pb:KR4d0421_SBCK_003-15a>¶
海不待碁終已爛柯翻手榮枯成底事不如歸去¶
入無何¶
　　　過夏國新安縣(時丁亥九月望也)¶
昔年今日渡松関(而域隂山/有松関)車馬﨑嶇行路難瀚¶
海潮噴千浪白(一作千/里雪)天山風吼萬林丹氣當霜降¶
十分爽月比中秋一倍寒回首三秋如一夢夢中不¶
覺到新安¶
　　　過青塜用先君文獻公韻¶
漢室空成一土丘至今仍未雪前羞(一作可惜氷姿/瘞古丘佳人猶)¶
(自夢/中羞)不禁出塞陟沙磧最浪臨軒辭冕旒幽¶
<pb:KR4d0421_SBCK_003-15b>¶
怨丰和青塜月閑雲常鎻黒河秋滔滔天塹東¶
流水不盡明妃萬古愁¶
　　　過青塜次買摶霄韻¶
當年遺恨嘆昭君玊貌氷膚染塞塵邊塞未¶
安嬪侮虜朝廷何事拜功臣朝雲鴈唳天山¶
外殘日猿悲黒水濵十里東風青塜道落花猶¶
似漢宮春¶
　　　其二¶
延夀丹青本誑君和親猶未歛胡塵穹廬自¶
恨殯戎主泉壤相逄愧漢臣玊骨已消青塜¶
<pb:KR4d0421_SBCK_003-16a>¶
底香魂猶遶黒河濵愁雲暗鎻天山路野草閑¶
花也怨春¶
　　　再用韻以羙摶霄之德¶
去歳雲川始見君澄澄&KR0909;次淨無塵山南第一¶
珪璋士兾北無雙柱石臣(公領師/職故云)萬頃雲松斜¶
谷外千竿水竹渭河濵他年歸隱重相訪無¶
影林間别有春¶
　　　再用韻自嘆行藏¶
箕裘家世忝先君慚愧飄蕭兩髩塵自古¶
山河歸¶
<pb:KR4d0421_SBCK_003-16b>¶
聖主從今廊廟弃愚臣常思卧隱雲郷外¶
肯傚行吟澤國濵驛使不來人已老江南誰¶
寄一枝春¶
　　　再用前韻感古¶
宣尼名教本尊君賊子于常犯蹕塵鹿失嬴¶
秦無令主鼎分炎漢有能臣宋朝南渡尤天¶
水遼室東傾罪海濵回首興亡都莫問不如沉¶
醉瓮頭春¶
　　　再用韻唱玄¶
重玄不惜說知君又恐重添眼裏塵臨濟喝中¶
<pb:KR4d0421_SBCK_003-17a>¶
分主客洞山言下辨君臣持鈴普化揺空裏垂¶
釣華亭没水濵勘破這般閑伎倆鐵林花發¶
刼前春¶
　　　過雲川和劉正叔韻¶
西域風塵汗漫逰十年辜負舊漁舟曽觀八¶
陣雲奔速親見三川席卷收煙鎻居延蘇子¶
恨雲埋青塜漢家羞深思籬下西風醉誰羡¶
班超萬里侯¶
　　　過雲中和張伯堅韻¶
一掃氏羌破吐渾羣雄悉入¶
<pb:KR4d0421_SBCK_003-17b>¶
北朝吞自憐西域十年客誰識東丹八葉孫射¶
虎将軍皆建節飛龍¶
天子未更元我慚才畧非良噐封禅書成不敢¶
言¶
　　　過雲中和張仲先韻¶
致君澤民本不難言輕無用愧偷安十年潦倒¶
功何在三逕荒凉盟已寒嵓下藏名思傳說¶
林間談道謁豐干挂冠神武當歸去自有䕫¶
龍輔¶
可汗¶
<pb:KR4d0421_SBCK_003-18a>¶
　　　過雲中和王正夫韻¶
白雪陽春寡和音誰人觧聼没絃琴詩書事¶
業眞堪笑刀筆功名未可欽不信西天三歩逺¶
焉知東海一柸深元来佛法無多子何必嵩山¶
謁少林¶
　　　過白登和李正之韻¶
十年淪落困邊城今日龍鍾返帝京運拙不湏¶
求富貴時危何處取功名騰&KR0750;誰識孫陽驥俊¶
逸深思支遁鷹客裏逄君贈佳句知音相見¶
眼偏明¶
<pb:KR4d0421_SBCK_003-18b>¶
　　　過天城和靳澤民韻¶
西征¶
扈從過龍庭悮得東州浪播名琴阮因縁眞有¶
味詩書事業拙謀生咄嗟興廢悲三嘆倐忽榮¶
枯夢一驚何日觧官歸舊隱滿園松菊小菴¶
清¶
　　　過武川贈僕散令人¶
班姬流落到而今聞道翻身入道林歌扇舞¶
裙忘舊業藥爐經卷半新吟閑眠白晝三盃¶
醉静對青松一曲琴更㸔他年棲隱處逢山¶
<pb:KR4d0421_SBCK_003-19a>¶
樓閣五雲深¶
　　　過燕京和陳秀玊韻¶
回首親朋半土丘嗟予十稔浪西遊半生兵革¶
慵開眼一紙功名暗點頭下士笑予謀計拙¶
至人知我謂心憂再行不惮風沙惡鶴跡雲¶
蹤任去留¶
　　其二¶
君恩猶未報山丘自笑遐方汗漫逰客過玉関¶
驚白髪要逰金谷覔蒼頭冷官待罪予為歉¶
陋巷居貧君不憂猶望道行澤四海敢辝沙¶
<pb:KR4d0421_SBCK_003-19b>¶
漠乆淹留¶
　　其三¶
狐死曽聞尚首丘悲予去國十年逰崑崙碧¶
聳日落處渤海西傾天盡頭君子云亾眞我¶
恨斯文将䘮是吾憂尚期晚節回¶
天意隱忍¶
龍庭且強留¶
　　其四¶
餘生不得樂林丘猶憶丁年選勝逰㡬帙&KR0714;¶
編聊暎眼一張衲被且䝉頭貔貅已報西門¶
<pb:KR4d0421_SBCK_003-20a>¶
役柱石猶懐東顧憂自料荒踈成弃物莵裘¶
歸計乞封留¶
　　　其五¶
空驚滄海變陵丘白晝分明夢裏逰除妄楔¶
邊重岀楔求眞頭上更安頭亨通富貴剛生¶
喜苦惱悲愁強作憂斫㫁葛藤閑伎倆繫¶
驢橛子不湏留¶
　　　還燕京題披雲樓和諸士大夫韻¶
閑上披雲第一重離離禾黍漢家宫窓開青鎻¶
招晴色簾捲銀鈎揖暁風好夢安排詩句裏¶
<pb:KR4d0421_SBCK_003-20b>¶
閑愁分付酒盃中静思二十年間事聚散悲¶
歡一夢同¶
　　　和威寜珍上人韻¶
十載西遊志已灰南征又自大梁廻扶持佛日¶
慚無力賛翊¶
皇風愧不才舊約未能林下去新詩常寄日¶
邊來何時杖屨烟霞裏一笑伸眉得共陪¶
　　　和李德修韻¶
明明聖立萬邦君¶
神武彫弓挽六鈞時有逸人逰¶
<pb:KR4d0421_SBCK_003-21a>¶
闕下更無騷客弔江濵衣冠師古承殷輅曆¶
日隨時建夏寅厚德深仁施萬世巍然一代典¶
謨新¶
湛然居士文集卷之三¶
<pb:KR4d0421_SBCK_003-21b>¶
<pb:KR4d0421_SBCK_003-21b>¶
